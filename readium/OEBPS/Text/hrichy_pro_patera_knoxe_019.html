<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Hříchy pro pátera Knoxe</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection12">

<p class="e-bookprozatextkurzivabezpredsazeniprvradku">&nbsp;</p>

<p class="e-bookprozatextkurzivabezpredsazeniprvradku">&nbsp;</p>

<p class="e-bookprozatextkurzivabezpredsazeniprvradku">&nbsp;</p>

<p class="e-booktirazacitacetext">V&nbsp;sobotním <span class="e-booktirazacitacetextkurzivachar">Evening Echu</span> bylo sedm zajímavých vražd
a&nbsp;večer předtím byl v&nbsp;Růžový džungli fízl. Fízl není vlastně správné
slovo, když se v&nbsp;Praze řekne fízl, je na spadnutí facka, a&nbsp;tohle byl <span class="e-booktirazacitacetextkurzivachar">shamus</span><i class="calibre10">,</i> což v&nbsp;New Yorku žádná
zvláštní nadávka není. Jeden bohatý Izraelita, který chodíval do Růžové
džungle, když jsem tam dostala flek, ale později bohužel přestal, dřív než jsem
se s&nbsp;ním stihla blíže seznámit, mi vysvětloval, že to slovo znamená
v&nbsp;jiddiš kostelníka, jenomže tohle rozhodně kostelník nebyl, ale naopak
hezký chlap jako z&nbsp;detektivky, vysoký, atletický, se šedivýma očima. Ono
to <span class="calibre5">v&nbsp;angličtině taky už dávno kostelníka
neznamená: jeden pisatel krváků</span>, nějaký Hammett, to mi taky řek ten
Izraelita, tím obohatil jazyk, když ho zrovna nenapadlo žádné hezčí slovíčko
pro ten druh lidí, co se živí soukromým pronásledováním zločinu, většinou víte
jakého. Ten Izraelita se ho tenkrát nedopustil, aspoň ne na mně. No, ale není to
zrovna moc šeredný slovíčko, <span class="e-booktirazacitacetextkurzivachar">šámus</span><i class="calibre10">.</i></p>

<p class="e-bookprozatext">A&nbsp;tenhle taky nebyl z&nbsp;těch, které slušná
dívka zpraží ledovým pohledem, když si dovolej oslovení v&nbsp;baru. Až na to,
že oslovení jsem si dovolila já. Čert ví, jak jsem to poznala, asi to bylo
vnuknutí, že je to šámus, takže jsem vlastně mluvila čistou pravdu, když do mě
potom hučel a&nbsp;hučel, jak to, že vím, že je detektiv. Prostě jsem to
poznala. V&nbsp;Praze to taky vždycky poznám, jenže v&nbsp;Praze je neoslovuju.
Ale tenhle&nbsp;– jak jsem ho uzřela, opřenýho o&nbsp;bar, smoking na levé straně
trošku vyboulenej od pistole, <span class="e-booktirazacitacetextkurzivachar">whisky on the
rocks</span> před sebou a&nbsp;šedivýma očima šmejdil jako jen tak a&nbsp;čistě
jen z&nbsp;nudy po lokále, povídám: <span class="e-booktirazacitacetextkurzivachar">Hello,
shamus!</span> a&nbsp;on sebou trhne, jako kdyby vzal za kliku v&nbsp;hotelu
Granada. Aspoň u&nbsp;mýho pokoje. To taky čert ví, čím to, ale když u&nbsp;mýho
pokoje v&nbsp;Granadě vemete za kliku, dostanete elektrickou ránu, a&nbsp;údržbář,
kterého mi tam denně posílaj z&nbsp;recepce, protože si stěžuju, nemůže tomu
zaboha přijít na kloub. On je ten údržbář vlastně Čech, vlastně měl před Únorem
v&nbsp;Praze květinářství, a&nbsp;tady tvrdí, že to byl elektrozávod, tak mě
prosil, abych to na něj neříkala, což jsem neučinila. Ačkoli, jak tak koukám,
tady by jim to bylo fuk. Hlavně že udržuje elektriku nebo zlý duchy nebo co to
je v&nbsp;Granadě v&nbsp;provozu. Což teda udržuje tak, že když jdu domů, musím
si navlíknout rukavice, ačkoli je v&nbsp;New Yorku červen a&nbsp;na Broadwayi
trefí šlak z&nbsp;parna průměrně sedm uhoněnejch provajdrů denně.</p>

<p class="e-bookprozatext">No a&nbsp;tak on sebou škub, jako kdyby si šáh na tu
kliku, a&nbsp;pak zapíral, ale to já poznám, když někdo lže. Byl to moc hezkej
chlap, a&nbsp;tak ke mně brzo pojal důvěru a&nbsp;já mu řekla, že to asi bude
tím, že je podobnej Paulu Newmanovi, co hrál toho šámuse Harpera ve stejnojmennym
filmu, což teda nebyl, ale muj bídnej postřeh mu vůbec nebyl proti srsti,
a&nbsp;jak tak začnem žertovat, povídám, že to teda asi musí být v&nbsp;New
Yorku pěkně nebezpečný povolání, a&nbsp;MacDougall&nbsp;– tak se ten hezkej šámus
jmenoval&nbsp;– povídá, že ani ne a&nbsp;že je to spíš nuda. Proč? No protože
šámusové skoro nic nesmějí. To jenom v&nbsp;románech se pořád motaj kolem
mrtvolek: ve skutečnosti se motaj jako všude na světe, kolem paniček, co maji
trochu moc velkou radost ze života, a&nbsp;jakmile zakopnou o&nbsp;mrtvolku,
musej s&nbsp;tim honem běžet na policii. Takže je to úplně stejný jako v&nbsp;Praze
za první republiky, aspoň jak se tak říká, protože já přirozeně první republiku
nepamatuju. No, to sem ráda, povídám tomu hezkýmu šámusovi, že to vaše povolání
je taková selanka, a&nbsp;kouknu významně na tu bouli na MacDougallově smokase,
ale on si toho jako nevšim a&nbsp;usmál se jako mužně jako Paul Newman jako
šámus Harper, a&nbsp;já povídám: Hlavně že vám to nese. Jemu ten mužnej úsměv
zvad, vzdychne, zacinká ledem a&nbsp;praví votráveně, ne jako, ale dovopravdy:
Todle je jedinej cinkot, kterej při svym povolání slyšim, a&nbsp;to eště jedině
věčinou jen proto, že to de na výdaje započítatelný do účtu zákazníkovi. Dolary
mi v&nbsp;kapse necinkaj jako některejm, praví, a&nbsp;já mu kouknu do očí,
plovou mu v&nbsp;nich růžový tečky, to jak se tam zrcadlej růžový <span class="calibre3">lampičky na stolech v&nbsp;Růžový džungli, a&nbsp;rozhlédnu
se po té naší manhattanské</span> putyce, kam prej občas zapadne i&nbsp;Rockefeller,
nevim jestli starej, nebo mladší, nebo ten úplně nejmladší, počítám, že vona
celá jejich rodina má ráda umění, co se tady provozuje, všimnu si blondýny,
která předsedá čtveřici votuxedovaných gentlemanů a&nbsp;vypadá jako manekýna
z&nbsp;výkladní skříně bižutérie, až na to, že to, co má na sobě, není ani
trochu z&nbsp;bižutérie, všimnu si smečky chlapů kolem ní, a&nbsp;ani jeden
nemá figuru jako MacDougall; ani Jimmy Starrett, kterej je brácha jejího
starýho, a&nbsp;jestli se divíte, jak to všechno vim, tak to ne že bych byla
ňáká zvědavá, ale že mám takový divný nadání, asi telepatický, a&nbsp;vo
gentlemanech sem dycky děsně brzo informovaná, a&nbsp;nikdy vlastně nevim jak.
Teda ani Jimmy Starrett nemá takovou hruď s&nbsp;celým příslušenstvim, patrně,
jako MacDougall, ani Leary, kterýho odhaduju na domácího přítele tý předsedkyně,
ani starej Henrickson, kterej jí asi taky má v&nbsp;práci, jako má v&nbsp;práci,
jen co já vim, eště aspoň pět vostatních, a&nbsp;rád by i&nbsp;mě, asi aby mu
to dalo šťastný číslo sedum, aspoň mě zval na soukromou jachtu k&nbsp;projížďce
po Karibskym moři, jenže jak sem pravila svý přítelkyni Lubomíře: Tůdle!
A&nbsp;dokonce ani Rocky Mellow nemá tak fotogenický tělíčko, ačkoli v&nbsp;jednom
televiznim seriálu hraje osmapadesátýho Tarzána a&nbsp;prej taky účinkuje
v&nbsp;těch filmech, co jim tu řikaj podzemní a&nbsp;co jako vodvážně
protestujou proti omezování osobní pohlavní svobody hošanů, jenže prej tam dost
shořel, ponivač neni dostatečně <span class="e-booktirazacitacetextkurzivachar">hung</span><i class="calibre10">.</i>
Jestli nevíte, co to je, tak se na to neptejte. Já sem se na to zeptala při
večeři v&nbsp;jedný český katolický rodině, kam mě pozvali, ponivač ten pán
chodil do arcibiskupskýho gymplu v&nbsp;Praze a&nbsp;učil ho tam páter Šilhan,
kterýho potom přeložili na biskupák do Zelenýho Hradce, a&nbsp;von mu vo mně
páter Šilhan, kterej teď ovšem spravuje hygienický zařízení, napsal, jenomže
dyž sem se zeptala na to, co znamená <span class="e-booktirazacitacetextkurzivachar">Hung</span><i class="calibre10">,</i>
popřípadě <span class="e-booktirazacitacetextkurzivachar">Hung</span><i class="calibre10">, <span class="e-booktirazacitacetextkurzivachar">Hung</span>, <span class="e-booktirazacitacetextkurzivachar">Hung,
</span></i>jak to furt čtu v&nbsp;inzerátech na pánský fotomodely, který čtu
čistě ze zájmu, ne že bych se chtěla stát fotomodelkou, co je hledaj <span class="e-booktirazacitacetextkurzivachar">těmahle</span> inzerátama, tak ten pán z&nbsp;arcibiskupáku
zpivonkovatěl a&nbsp;po zbytek večera sme seděli u&nbsp;kafe jak naložený
v&nbsp;ledu a&nbsp;co teda ten pán napsal potom páteru Šilhanovi, to teda
nevim.</p>

<p class="e-bookprozatext">No, ale prostě, když teda odhadnu MacDougallový
tuxedo, který v&nbsp;tý konfekci, odkud pochází, musel koupit chlap podstatně
tlustší než MacDougall, než ho potom dal do frcu, odkud ho koupila ta <span class="calibre3">pučovna, co si ho v&nbsp;ní MacDougall vypučil,
když teda srovnám tuhle</span> plastickou mapu s&nbsp;těma krejčovskýma sonetama,
co si jima okrášlili panděra chlapi kolem ty brilantový blondýny, otočím se
zpátky na MacDougalla a&nbsp;pravím sladce: <span class="e-booktirazacitacetextkurzivachar">Některejma</span>
myslíte <span class="e-booktirazacitacetextkurzivachar">támhlety</span>? Myslim jako že řek,
že jemu dolary v&nbsp;kapse necinkaj jako <span class="e-booktirazacitacetextkurzivachar">některejm</span><i class="calibre10">.</i>
Ale on zavrtí hlavou a&nbsp;kouká někam do rohu a&nbsp;povídá: Ty nejsou
z&nbsp;mý branže. U&nbsp;těch to neni nic divnýho. Myslim lidi jako já, a&nbsp;pořád
vejrá někam do rohu lokálu a&nbsp;já se otážu: Jo vy tu nejste sám? V&nbsp;takovýmhle
pajzlu neni člověk mýho druhu nikdy sám, odvětí, a&nbsp;než se stačim urazit,
že náš nóbl podnik, kam se na slíkačky chodí dívat i&nbsp;nejmíň tři generace
Rockefellerů, nazval pajzlem, praví: Teda, jestli se vo ňom dá mluvit jako vo
člověku mýho druhu. Proč ne? povídám. Ponivač tenhle je vostuda naší branže.
Vostuda? Je neschopnej? Nedovede myslet, myslim logicky? povídám. Až moc! praví
šámus. Jenže toho zneužívá k&nbsp;takový činnosti, co snad horší je už jedině
bezbožný klení, povídá. Leccos se doví, i&nbsp;na klienty, a&nbsp;pak vod nich
na základě toho inkasuje, ne že by pro ně řádně vodved<i class="calibre10"> job. </i>Ach tak,
pravím, tak takhle von si vopatřuje voběživo. Přesně tak, praví šámus a&nbsp;položí
si ruku na tu bouli pod paží. Kvůli takovejm, jako je von hlavně, musim bejt
tadyhle pro jistotu hrbatej, místo abych to měl tadyhle vytahaný, praví a&nbsp;vloží
si ruku do kapsy, kde to zacinká, ale na stříbrný půldolary to nevypadá,
takovej lacinej, krejcárkovej cinkot. A&nbsp;kerej to je, ten váš kolega, pravim,
ne že bych byla zvědavá, čistě jen že mě to zajímá. Ale šámus mlčí jako hrob,
jenom zírá do růžový tmy v&nbsp;rohu, tam svítí něco jako loupežnickej kotlík,
takový měděný do zrzava, ale neni tomu vidět do tváře, šámus vytáhne ruku
z&nbsp;kapsy, přiloží ji ke sklenici a&nbsp;já pravim sladce: A&nbsp;že teda
chodíte cinkat ledem zrovna do Růžový džungle? Proč ne spíš do baru do
podzemky? Tam byste dostal to samý co tady za to, co tady dáte akorát za ten
led?</p>

<p class="e-bookprozatext"><span class="calibre3">Sama se divim, jak
mi to jede, jak pěkně sem to tady v&nbsp;týhle zemi poetický a&nbsp;tvrdý mluvy
odposlouchala, ne že bych byla ukecaná, jak tvrdí Zuzán, která je sama
nejukecanější Češka, co se kdy perokurvila, jak vona říká, do nějakýho kapitalistickýho
manželskýho lože, ale čistě jen asi proto, že páter Propílek byl tak dobrej latiník,
a&nbsp;že jsem k&nbsp;latině taky měla eště řečtinu. MacDougall se na mě podívá
nějak divně, jako šejdrem, a&nbsp;útrpně povídá: No, co kdybyste si vo tom
trošku zapřemejšlela? Což učinim, a&nbsp;trošku mě to urazilo, ale jsem od
přírody přemejšlivá, tak se na něj nezlobím a&nbsp;přemejšlim, bohužel marně,
ale zároveň sleduju jeho pohled, šmejkne jím po tý vyšperkovaný a&nbsp;patrně
i&nbsp;vylízaný blondýně, sveze se elegantně z&nbsp;barový stoličky a&nbsp;povídá:
Mno, já už vlastně můžu domu. <span class="e-booktirazacitacetextkurzivachar">Bye, bye,
baby!</span> praví jako nějakej MacMac, jenže ten byl vod vopačnýho povolání,
zvedne dva prsty jakoby ke střeše klobouku, kterej přirozeně nechal u&nbsp;šilhavý
Maud v&nbsp;šatně, neb my jsme <span class="e-booktirazacitacetextkurzivachar">skutečně </span>nóbl
podnik, zakroutí v&nbsp;tom poněkud velikym smokase rameny, aby mu to líp
sedlo, a&nbsp;moc krásnými dlouhými kroky vyštráduje z&nbsp;Růžový džungle.</span></p>

<p class="e-bookprozatext">No, a&nbsp;to je taky poslední věta, co jsem od něho
slyšela. Mezi těma sedmi vraždama v&nbsp;sobotním <span class="e-booktirazacitacetextkurzivachar">Evening Echu</span> byly nejmíň tři zajímavější
než skon Dicka MacDougalla, ale je snad jasný, proč mě zajímala nejvíc ta jeho.</p>

<p class="e-bookhvezdickystred">*&nbsp;*&nbsp;*</p>

<p class="e-booktirazacitacetext">Den nato, to bylo v&nbsp;neděli,
byl mezi čtyřma zavražděnejma zase jeden šámus, nějakej McPherson, a&nbsp;zase
to nebyl ten nejzajímavější mord: byl objeven na kanapi ve svým ofisu s&nbsp;obyčejným
průstřelem hlavičky, ale zase mě to zajímalo nejvíc. Toho jsem sice z&nbsp;Růžový
džungle neznala, i&nbsp;když na fotce mi nějak povědomej byl; podle článku
v&nbsp;novinách měl červený vlasy, a&nbsp;tak jsem si vzpomněla na tu zrzavou
hlavinku v&nbsp;koutě, co do něj zíral MacDougall. Ale spíš to bylo tím, že to
byl už druhý zavražděný šámus v&nbsp;New Yorku ve dvou dnech, a&nbsp;podle
jména taky nějakej Ir.</p>

<p class="e-bookprozatext">New York má ovšem čtrnáct miliónů obyvatel, nebo tak
nějak, asi víc, a&nbsp;z&nbsp;toho nevim kolik šámusů, a&nbsp;patrně ještě víc
Irčanů, takže to mohla být docela dobře náhoda.</p>

<p class="e-bookhvezdickystred">*&nbsp;*&nbsp;*</p>

<p class="e-booktirazacitacetext">Ten třetí, O’Malley, už ale na
náhodu nevypadal. Ne že bych mohla vysvětlit <span class="e-booktirazacitacetextkurzivachar">proč</span> ne policejnímu inspektorovi O’Raglanovi,
když jsem se ho v&nbsp;neděli večer v&nbsp;Růžové džungli snažila přesvědčit,
že ti tři spolu nějak souvisí. Prosim tě, <span class="e-booktirazacitacetextkurzivachar">baby</span><i class="calibre10">,</i>
řekl mi ironicky. Co to sem pleteš? Seš snad židovka nebo co a&nbsp;věříš na
mystiku čísel? No já nevim, bráním se. Já to tak nějak <span class="e-booktirazacitacetextkurzivachar">cítim</span><i class="calibre10">,</i> a&nbsp;O’Raglan se ušklíbne,
protivně, že mě popadne vztek. Je taky hezkej, velkej, urostlej, dobře vychovanej.
No dobře, povídám, ale sou tu nejmíň <span class="e-booktirazacitacetextkurzivachar">dvě</span>
zajímavosti. Předně, že to byli všichni tři šamusove, a&nbsp;za druhý, že to
byli samí Irčani. To je mi přinejmenšim trošku divný.</p>

<p class="e-bookprozatext">A&nbsp;O’Raglan se zase tak protivně ušklíbne, i&nbsp;když
mu to sluší. <span class="e-booktirazacitacetextkurzivachar">Look here, angel face</span><i class="calibre10">,</i>
povídá, a&nbsp;já už mu chci odseknout, že nejsem pro něj žádná <span class="e-booktirazacitacetextkurzivachar">angel face</span><i class="calibre10">,</i> protože jednak si
zakládám na svym bardotovskym výrazu, a&nbsp;jednak jsem pro něho důležitý
svědek, ale on se nedá vyrušit a&nbsp;vede svou. <span class="e-booktirazacitacetextkurzivachar">Look here</span><i class="calibre10">,</i> povídá, za poslední tři
dni bylo v&nbsp;New Yorku naděláno sedmnáct vražd. Ty říkáš, tři detektivove.
Ale mezi těma nedobrovolnejma nebožtíkama byli taky tři realitní agenti, sedum
žen v&nbsp;domácnosti a&nbsp;devět lidí zabitejch tupym úderem, samý pěkný
židovský čísla, tak co kdybysme se místo do Kriminologický příručky podívali do
Talmudu, co? A&nbsp;když už sme u&nbsp;mystiky numer, tak nám to moc nevychází,
protože dva praštil vrah něčim do hlavy a&nbsp;jednoho&nbsp;– McPhersona&nbsp;–
zastřelil, takže to tu tvojí sladkou symetrii, <span class="e-booktirazacitacetextkurzivachar">Kitty Kat</span><i class="calibre10">,</i> ruší, praví ten vůl.
A&nbsp;že to byli sami Irčani? Irčani v&nbsp;New Yorku, <span class="e-booktirazacitacetextkurzivachar">cherry pie</span><i class="calibre10">,</i> sou všude, kde se
vyskytne zločin. A&nbsp;skoro vždycky jsou na správný straně zákona, praví
hrdě. Ostatně, já sem katolický křesťan, praví ještě hrději, ale není <span class="e-booktirazacitacetextkurzivachar">čtyři</span> taky nějaký šťastný židovský číslo?
Protože já se menuju O’Raglan.</p>

<p class="e-bookprozatext"><span class="calibre3">Možná že se teda
o&nbsp;vás zejtra dočtu ve večerníku, odseknu, a&nbsp;vrtá mi v&nbsp;hlavě,
jestli tak židovsky <span class="e-booktirazacitacetextkurzivachar">vypadám</span>, anebo
jestli je to čistě jen jeho fórek kvůli mýmu lpění na těch třech šámusech. Ne
že by mi to vadilo, ale potvrzovalo by to jeden zajímavej drb vo mý nebožce
mámě, kterej zaslechla Lubomíra a&nbsp;hned s&nbsp;nim samozřejmě běžela rovnou
za mnou, protože Lubomíra je děsná drbna, ukecaná a&nbsp;zvědavá, že já něco
takovýho nikdy nepochopím. Moje chudák máma byla totálně nemuzikální, stejně
jako můj rodič mužského pohlaví a&nbsp;všichni moji předci, jak máme oficiálně
zjištěno, samí zaručený košer předci podle Norimberskejch zákonů až do čtvrtýho
kolene. Můj táta, když mi jednou kluci z&nbsp;bandu, kterej si říkal <span class="e-booktirazacitacetextkurzivachar">Red Music</span><i class="calibre10">,</i> protože si nechtěli říkat
<span class="e-booktirazacitacetextkurzivachar">Blue Music</span><i class="calibre10">,</i> takovej band byl
už v&nbsp;Praze, takže to bylo ne tim, že by to byli nějaký soudruzi, ale čistě
jen nedokonalou znalostí anglického jazyka, a&nbsp;ten band byl čistě
študentskej, z&nbsp;gymplu v&nbsp;Zeleným Hradci, ovšem ne z&nbsp;biskupáku,
tenkrát eště jezuiti jazz neuznávali jako zbožnou hudbu, tak když mi jednou
kluci z&nbsp;toho bandu hráli pod voknem štrandrle a&nbsp;jeden, kterej byl můj
přítelík, zrovna vyšrouboval sólo na trubku až nad vysoký cé, povídá táta: To
je strašné, jak dnes ti chlapci hrají na housle nahlas! Vždyť to není vůbec
hezké! Čímž se chudák velmi proslavil, jenže každýmu v&nbsp;Zeleným Hradci
přirozeně vrtalo hlavou, jak to, že já tak celkem pěkně prozpěvuju s&nbsp;tou <span class="e-booktirazacitacetextkurzivachar">Red Music</span><i class="calibre10">,</i> když mí rodiče jsou na
muziku totálně barvoslepý. A&nbsp;někdo, mám dojem, že to byla Lubomířina mamá,
která neměla co dělat a&nbsp;po níž se Lubomíra tedy vskutku bezvadně vyvedla,
ten někdo tedy vyštrachal, že zrovna když se matka devět měsíců před mým
zrozením léčila ve Františkových Lázních, byl tam na rekreaci jeden slavnej
operní zpěvák Jóža Sládek-Hradecký, kterej se ovšem ve skutečnosti jmenoval
Kohn, ale byl fanatickej přívrženec Spolku Čechů Židů, takže se tak přiboudle
počeštil. Jóža Sládek-Hradecký! Něco děsnýho. Eště že oficiálně to muj tatínek
není, protože když si představim, že bych se patrně jmenovala Josefa Sládková-Hradecká,
tak to je mi milejší, že každej jeden a&nbsp;půltej gentleman vyrobí obligátní
fórek na moje jméno a&nbsp;příjmení. Ale tohle všechno samozřejmě O’Raglánkovi
v&nbsp;Růžový džungli na Manhattanu nevyprávim, ani se už dál nevyptávám na ty
tři šámuse, protože jednak mě vyslýchá kvůli úplně jiný vraždě a&nbsp;jednak mi
napadlo, že říct mu, že všechno souvisí se vším, a&nbsp;teda i&nbsp;ty tři
šámusové s&nbsp;tou jeho pitomou a&nbsp;nezajímavou vraždou, by jeho chlupatým
katolickým uším mohlo třeba znít moc komunisticky, a&nbsp;já si v&nbsp;Růžové
džungli chci ještě nějaký ten dolárek na Tuzex vydělat.</span></p>

<p class="e-bookhvezdickystred">*&nbsp;*&nbsp;*</p>

<p class="e-booktirazacitacetext">Ta vražda, co si mě kvůli ní
podával, se týkala ze všech lidí zrovna tý vyšperkovaný blondýny z&nbsp;Růžový
džungle, Connie Starrettové, a&nbsp;jednoho z&nbsp;nositelů tý krejčovský básně,
toho, podle mě domácího přítele, Learyho. Pak že v&nbsp;tom všem není nějaká
spojitost. A&nbsp;tahal ze mě informace proto, protože to na mě pích Seller,
vrchní z&nbsp;Růžové džungle: Jak jsem s&nbsp;nima později ten večer, v&nbsp;pátek,
seděla u&nbsp;stolu, neboť mě pozvali. Connie Starrettová projevila přání se
mnou promluvit, a&nbsp;tak, když jsem zrovna měla pauzu, přišel za mnou starej
Henrickson, stálý host v&nbsp;Růžové džungli, s&nbsp;kterým jsem se odtamtud
i&nbsp;odjinud tak trochu znala, abych si k&nbsp;nim prý šla přisednout. Tedy
jsem si přisedla.</p>

<p class="e-bookprozatext">Ta ženská, Connie, byla kráva. Jak jsem zpívala,
všimla si&nbsp;– ohromnej postřeh!&nbsp;– že mám přízvuk, a&nbsp;zatoužila
zvědět, co jsem zač. Jela po mně jako lesba z&nbsp;učebnice pro mediky, jenomže
tohle já taky moc dobře poznám: V&nbsp;New Yorku je to móda bejt naopak,
a&nbsp;jestli ona byla lesbi, tak já jsem Muhammad Ali. To by nesměla ten svůj
navoněnej dekolt nastrkovat hned tomu, hned zas tamtomu okolo stolu, jak to
dělala. Taky jsem to O’Raglanovi řekla a&nbsp;vyjmenovala jsem ty od krejčího
vylepšené výrobky pořadě jménem, jak se mi představili, protože já na jména
vždycky dávam majzlíka, můžou bejt důležitý a&nbsp;mám na ně paměť; Johnny
Starrett, švagr tý slepičky, kterej jí mezi ty napudrované polokouličky
nakukoval úplně nešvagrovsky, Leary, ten, co ho s&nbsp;ní pak voddělali, starej
Henrickson, taky známý nakukovač, takže u&nbsp;toho to nebylo nic mimořádného,
protože ten mockrát čuměl do dekoltu mně, a&nbsp;vůbec <span class="calibre5">do každýho dekoltu v&nbsp;dohledu svých pajdavých očí, a&nbsp;konečně
Rocky</span> Mellow, televizní hvězda, u&nbsp;kterýho nakukování do výstřihu patří
ale k&nbsp;profesi, teda k&nbsp;tý televizní, ne k&nbsp;tý podzemní, na kterou
není dost <span class="e-booktirazacitacetextkurzivachar">hung</span><i class="calibre10">.</i></p>

<p class="e-bookprozatext">Samozřejmě, protože věc mě zajímala, hrála jsem to na
toho suchopára O’Raglana úplně vabank, ale veškerá moje snaha se míjela
účinkem, aspoň zezačátku. Později už to bylo lepší. Zezačátku chtěl však jenom
vědět a&nbsp;zcela ignoroval, že to samé chci i&nbsp;já. Až nakonec, když už se
loučil, přece jen mi něco řek, co možná neměl.</p>

<p class="e-bookprozatext">Přirozeně, dost jsem věděla z&nbsp;novin. Že k&nbsp;vraždě
došlo v&nbsp;sobotu někdy mezi desátou večer a&nbsp;druhou ranní, kdy ji
objevil Pete Starrett, Conniin manžel. Oba, Connie i&nbsp;Leary, byli
zastřeleni ranou z&nbsp;pistole (žádná pistole se však nenašla), a&nbsp;to
v&nbsp;salóně v&nbsp;prvním patře domu Pete Starretta, Orchard Lane, v&nbsp;té
milionářské rezidenční čtvrti na březích Atlantiku. Pete Starrett se&nbsp;–
podle novin&nbsp;– vrátil tu sobotu nečekaně z&nbsp;obchodní cesty z&nbsp;Filadelfie,
takže to všechno <span class="e-booktirazacitacetextkurzivachar">summa summarum</span> vypadalo
na rozkošný manželský trojúhelník, rozřešený tím nejrozkošnějším způsobem.</p>

<p class="e-bookprozatext">A&nbsp;Pete tomu nasadil korunu prohlášením, že
postrádá revolver, který měl schovaný v&nbsp;šupleti ve svym psacim stole
v&nbsp;přízemí.</p>

<p class="e-bookprozatext">Tohle poslední už právě v&nbsp;novinách nebylo, to mi
řek O’Raglan, s&nbsp;kterým jsme si v&nbsp;tomhle stadiu výslechu už říkali
křestními jmény, jak je v&nbsp;Americe zvykem: totiž já jemu Zeke, on na mně
zkoušel svůj repertoár <span class="e-booktirazacitacetextkurzivachar">petting names</span><i class="calibre10">,</i>
nevím, jestli jsem ho k&nbsp;tomu inspirovala, nebo jestli to dělá s&nbsp;každou.
Se mnou to každopádně dělal, a&nbsp;já se mu v&nbsp;tom bodě přizpůsobila,
protože jsem byla <span class="e-booktirazacitacetextkurzivachar">velmi</span> zvědavá. No
tak tohle, Zeke, povídám, tohle například přece náhoda bejt nemůže, brebentím
způsobem, kterej mi, dle úsudku jiných, převážně pánů, sluší. Já sem ochotná
připustit, že tři irský detektivove sou náhoda, ale že někdo vodbouchne pistolí
dva lidi v&nbsp;domě, kde se právě ten den jedna pistole ztratí, to je na mě
trošku silný, ty jeden protivnej Perry Masone, povídám a&nbsp;zacvičím augnama,
až se mi málem odlepěj umělý řasy, ale má to efekt, protože Raglán se poprvé
ten večer trošku zavlní, malinko zlidští, a&nbsp;pak, po strašnym vnitřnim
boji, podlehne přirozenýmu sklonu, který zatím ten jeho policajtskej trénink
potlačoval, a&nbsp;povídá: <span class="e-booktirazacitacetextkurzivachar">O. K., baby</span><i class="calibre10">,</i>
tak teda je to na body pro tebe: Pete Starrett z&nbsp;tý pistole jakživ
nestřílel, jenom do cvičnýho terče na svym venkovskym sídle. A&nbsp;my sme
z&nbsp;toho cvičnýho terče vydlabali dvě střely&nbsp;– víckrát se do něj
Starrett nestrefil&nbsp;– ušklíbne se Raglán&nbsp;– a&nbsp;jistě tě potěší
zvědět, že střely z&nbsp;toho cvičnýho terče a&nbsp;střely v&nbsp;tělesnejch
schránkách Connie Starrettové a&nbsp;Marty Learyho pocházej z&nbsp;jedný
a&nbsp;tý samý zbraně. Ale tak moc na body pro tebe to zas není, protože jak
uznáš, v&nbsp;takovýhle banální souvislosti žádná židovská mystika není. <span class="e-booktirazacitacetextkurzivachar">Bye, bye, my love!</span></p>

<p class="e-bookprozatext">Neni? namíchnu se a&nbsp;hulákám za jeho odcházející,
docela pěknou figurou od barpultu: Jen jesli neni! Co dyby ses, <span class="e-booktirazacitacetextkurzivachar">honey dew</span><i class="calibre10">,</i> podíval na tu kulku
v&nbsp;McPhersonovym tělíčku? Jestli náhodou není podobná těm dvěma v&nbsp;tom
špatně strefovanym terči?</p>

<p class="e-bookhvezdickystred">*&nbsp;*&nbsp;*</p>

<p class="e-booktirazacitacetext">Byl sice zpupnej a&nbsp;židovskou
mystikou pohrdal, ale podíval se. Viděla jsem to na něm, poněvač druhej den večer
přiletěl do Růžový džungle jako ovečka, a&nbsp;hodně zmoklá ovečka, zatáh mě
k&nbsp;baru a&nbsp;povídá: Poslyš, <span class="e-booktirazacitacetextkurzivachar">ducky
darling</span><i class="calibre10">,</i> musim se ti omluvit. Na tý tvý intuici něco bude. Že ta
náhlá úmrtnost mezi šámusema neni náhoda? zeptám se. No ne, to ne, zavrtí
hlavičkou s&nbsp;lákavým kanadským trávníkem, ale že aspoň<span class="e-booktirazacitacetextkurzivachar"> jeden </span>ten šámus souvisí se skony ve vile
na Orchard Lane. Totiž to je už docela nepochybně prokázáno. Tak? použila jsem
opět augen, s&nbsp;potěšením jsem mohla konstatovat, že to působí, a&nbsp;pravím:
A&nbsp;jakpak? Někdo se k&nbsp;něčemu přiznal? Povídej rychle, a&nbsp;svrbí mě
dlaně a&nbsp;hrozně ráda bych si je podrbala o&nbsp;ten kanadskej trávník na
Raglánově hlavičce, jenže jsem slušně vychovaná mladá bardáma, takže nemůžu.
Tak povídej, pobídnu ho, a&nbsp;Raglánek se ušklíbne, ale už ne tak protivně.
Nepřiznal. Tohle je lepší než přiznání, praví. Aspoň my tady ve Státech si to
ceníme víc. Potvrdila to balistická expertiza.</p>

<p class="e-bookprozatext">Aha, povídám, a&nbsp;za současné činnosti augen
použiju taky mozku. Tak přece McPherson. McPherson je jedinej z&nbsp;toho
vodkráglovanýho triumvirátu irskejch šámusů, co zahynul ranou z&nbsp;pistole,
že? Raglánek kývne. <span class="e-booktirazacitacetextkurzivachar">You got it</span><i class="calibre10">, <span class="e-booktirazacitacetextkurzivachar">sweetums</span>,</i> povídá. Střela ve cvičnym
terči na Starrettově venkovským sídle, střely v&nbsp;tělesnejch schránkách
Connie a&nbsp;Learyho a&nbsp;střela v&nbsp;šámusovi McPhersonovi, veškerá ta
munice pochází z&nbsp;jedný a&nbsp;tý samý střelný zbraně, co se ztratila Pete
Starrettovi ze šuplíku.</p>

<p class="e-bookhvezdickystred">*&nbsp;*&nbsp;*</p>

<p class="e-booktirazacitacetext">To je nějak moc střel a&nbsp;nějak
moc mrtvol, napadne mi, ale jsme ve Státech, tady se všechno dělá ve velkym. Sedíme
na barstoličkách vedle sebe jako dvě hrdličky, Raglánek cinká kostkama ledu
jako v&nbsp;pátek večer nebožtíček MacDougall a&nbsp;já olizuju cukr z&nbsp;okraje
skleničky džinfizzu, kterou mi Raglánek velkoryse poručil u&nbsp;Maca, našeho
barmixéra z&nbsp;Růžové džungle. A&nbsp;meditujeme. Je mi zcela jasné, že
Raglánek už silně doutná a&nbsp;že ho zajímám skoro stejně jako ta jeho
zamotaná vražda, a&nbsp;proto mě nepřekvapuje, že jeho policajtská ostražitost
se už silně zhroutila.</p>

<p class="e-bookprozatext">A&nbsp;že taky trošku vzala za svý jeho logika.
Řekněme, praví řečnicky a&nbsp;zabrejlí do růžovýho prázdna&nbsp;– a&nbsp;i
v&nbsp;jeho (černých) očích zasvitnou růžový tečky&nbsp;– řekněme, že
souvislost je taková: Connie Starrettová byla pěkná panička, dosti veselá. Pete
Starrett je starší milionář. Dosti veselé paničky dosti starých milionářů
mívají občas doprovod, o&nbsp;kterym samy nemaj tušení. A&nbsp;ten doprovod
Connie Starrettové obstarával Tom McPherson. Co řikáš, <span class="e-booktirazacitacetextkurzivachar">snuggle pup</span>? Oh! vydechnu. Báječně ti to
myslí, Zeke! Raglánek se jmenoval křestním jménem Ezekiel, což ale ve Spojených
státech není nic tak zvláštního. A&nbsp;Raglánek se zatetelí a&nbsp;povídá:
A&nbsp;proto, když Pete Starrett ze žárlivosti zastřelil Connii a&nbsp;jejího
svůdce Learyho, musel přirozeně odstranit i&nbsp;McPhersona, aby náhodou nepovídal,
co by se Petemu nehodilo, a&nbsp;to na místech, kde by se to Petemu nehodilo.
I&nbsp;když přirozeně Pete zatim zapírá, že by pro něho jeho paničku někdo, tím
méně McPherson, klihoval. Pohlédne na mě chytře a&nbsp;vítězně, a&nbsp;já,
s&nbsp;augnama stále rozzářenýma obdivem, hlesnu zlomyslně: <span class="e-booktirazacitacetextkurzivachar">O. K., honey&nbsp;</span>– jenže jestli je Pete
Starrett vrah, proč vám potom sám vod sebe hlásil ztrátu svý bouchačky, ačkoliv
si to klidně moh nechat pro sebe? Nikdo vo tom přeci nevěděl, leda snad Connie,
anebo komorník, ale komorníci gentlemanů bejvaj tradičně loajální ke svejm
gentlemanům, anebo nanejvejš jeho brácha Johnny, a&nbsp;brácha bráchu přeci
nepráskne, obzvlášť ne kvůli příliš veselý paničce, nemyslíš, Zeke? Raglánkovi
chytrej výraz zhloupne a&nbsp;on dojemně zesmutní, a&nbsp;tak abych ho potěšila,
povím mu, co jsem mu zatím tajila o&nbsp;MacDougallovi. A&nbsp;že byl v&nbsp;pátek
večer, když tu byla taky Conniina parta, v&nbsp;Růžový džungli.</p>

<p class="e-bookprozatext">Raglánek ožije, je však poněkud zpitomělý, nejenom
z&nbsp;toho svýho hloupýho případu, a&nbsp;opět zablekotá cosi o&nbsp;náhodě.
Ne, ne, zavrtím hlavou, aby se mi lokny hezky natřásaly. Šámusove nechoděj do
podniků, kde jedna <span class="e-booktirazacitacetextkurzivachar">double scotch</span>
stojí dvakrát tolik co jinde, za <span class="calibre3">zábavou,
tím méně náhodně, povídám. MacDougall byl v&nbsp;Růžový džungli</span>
vobchodně. Z&nbsp;něčího pověření tu někoho sledoval a&nbsp;dával si tady bene,
ponivač si to moh připsat na diety. No dobře, <span class="e-booktirazacitacetextkurzivachar">pussy</span><i class="calibre10">,</i> připustí Raglánek. Ale Růžová
džungle má kapacitu jako menší nádraží. MacDougall zde moh sledovat kdekoho
a&nbsp;bůhví koho. Prosím, prosím! zakoketuju s&nbsp;tím milým mamelukem,
a&nbsp;zase mě zasvrbí dlaně. Ponech mi mou intuici, Zeke! To udělá Raglánkovi
dobře, pod dojmem takovýho projevu mazlivý ženskosti zapomene na svý logický <span class="e-booktirazacitacetextkurzivachar">faux pas</span><i class="calibre10"> </i>s<i class="calibre10">&nbsp;</i>Petem Starrettem,
dokonce se usměje, a&nbsp;já ještě zapracuju augnama a&nbsp;pravím: A&nbsp;prozradím
ti eště něco, <span class="e-booktirazacitacetextkurzivachar">bumble bee</span><i class="calibre10">.</i>
Prozradím ti, co mi MacDougall řek, než vodešel. Řek mi: <span class="e-booktirazacitacetextkurzivachar">Mno, já už vlastně můžu domu. Bye, bye</span><i class="calibre10">,</i>
povídám a&nbsp;zamlčím, že dodal <span class="e-booktirazacitacetextkurzivachar">baby</span><i class="calibre10">,</i>
neboť se mi nehodí připomenout Raglánkovi, jak jsou Američani ve svejch
důvěrnostech stereotypní. Tak co ty na to, <span class="e-booktirazacitacetextkurzivachar">my
dear Watson</span>? povídám. Nic? A&nbsp;Raglánek přemejšlí a&nbsp;rudne. Nic?
opakuju. Ale jeminánku! Pročpak asi MacDougall <span class="e-booktirazacitacetextkurzivachar">moh už domu</span>? No přece proto, že ten večír
už nemusel klihovat, jak tomu ty řikáš, Zeke, toho, koho klihoval.
Starrettovou! vyhrkne Raglánek. A&nbsp;najal si ho&nbsp;– zarazí se, potom
tázavě, ale sám pro sebe: Pete Starrett? No, žárlivec to byl, pobručuje stále
sám pro sebe, a&nbsp;Starrettová byla trošku moc veselá v&nbsp;rozkr&nbsp;–
použije moc nehezký rčení a&nbsp;zarazí se, puritánsky se začervená. A&nbsp;já
zničím jedním rázem pochod jeho myšlenek: Ba ne, Zeke. Pete <span class="calibre13">Starrett MacDougalla určitě nenajal. A&nbsp;ptáš
se proč? Protože MacDougall</span> vodešel v&nbsp;pátek z&nbsp;Růžový džungle
domu, neboť už nemusel sledovat toho, koho sledoval, řekněme Starrettku,
i&nbsp;dyž důkazy na <span class="calibre3">to samozřejmě nemáme,
ale řekněme teda. Byla ze všech přítomných nejsledovatelnější. No, a&nbsp;proč
ji už v&nbsp;pátek večír nemusel sledovat? Raglánek otevře chlebárničku, jenže
z&nbsp;ní nevypustí nic, naopak,</span> naleje si tam celou <span class="e-booktirazacitacetextkurzivachar">double scotch</span> i&nbsp;s&nbsp;ledem a&nbsp;zakucká
se. Ale, ale! Vždyť je to jasný jak fac&nbsp;– tedy večernice, Zeke! Nemusel jí
sledovat, ponivač tam tou dobou byl už <span class="e-booktirazacitacetextkurzivachar">i&nbsp;jeho
zaměstnavatel</span><i class="calibre10">. </i>Další sledování si už vobstaral šéf sám, a&nbsp;šámus
si moh jít dát dvacet, pravím, a&nbsp;trošku mě v&nbsp;srdci píchne lítost za
toho chudáka MacDougalla, kterej položil život patrně za to, aby nějaký
šoustavý paničce nějaká ta šoustačka nevyšla. Jo&nbsp;– a&nbsp;kdo teda byl
MacDougallův zaměstnavatel? otážu se teď zas já řečnicky. Pete Starrett ne&nbsp;–
protože Pete Starrett v&nbsp;pátek v&nbsp;Růžový džungli chyběl!</p>

<p class="e-bookprozatext"><span class="calibre3">Vzdychnu pro
nebožtíčka šámuse, a&nbsp;Raglánek vedle mě taky vzdychne. Jenomže ten obdivem.
Potěší mě to, i&nbsp;když obdiv se tentokrát netýká mého, dle úsudku jiných
vynikajícího tělesného vzezření.</span></p>

<p class="e-bookhvezdickystred">*&nbsp;*&nbsp;*</p>

<p class="e-booktirazacitacetext">Na pódiu Růžové džungle se začala
producírovat Bubbles Marlene, místní striptérka. Pracovala systematicky a&nbsp;trochu
jako natahovací paňáca, neboť to svoje číslo V&nbsp;očekávání lázně dělá už tři
roky, objela s&nbsp;ním celý Státy a&nbsp;chystala se právě na turné do
Skandinávie. Strašně se jí na to turné nechtělo, má v&nbsp;New Yorku manžela,
kterej je úředníkem spolku <span class="e-booktirazacitacetextkurzivachar">Alcoholics Anonymous</span><i class="calibre10">,
</i>potírajícího opilství, a&nbsp;čeká na ni noc co noc v&nbsp;otlučeným chevroletu
před Růžovou džunglí. Bubbles mu v&nbsp;pauzách mezi svými výstupy štrykuje
svetry s&nbsp;dost opilejma vzorkama a&nbsp;nemluví prakticky o&nbsp;ničem jinym
než o&nbsp;jeho zažívání, který si kdysi zničil opilstvím, takže jeho konverze
k&nbsp;abstinenci není tak docela ideová, a&nbsp;jak je děsně těžký vařit mu
správnou dietu. Ale na pódiu, kam na ni Tony, náš mistr osvětlovač, házel
zelený, růžový a&nbsp;modrý šajny, pohupovala svým nádherným obnaženým poprsím
přesně s&nbsp;takovou energií, aby všichni plešouni u&nbsp;zhasnutejch stolků viděli,
jak jsou ty dva divy přírody pevný, ale zároveň skvěle elastický, ačkoliv je to
plešounum na houby, neboť Bubbles je manželka jak z&nbsp;kalendáře a&nbsp;zcela
jenom pro jednoho. Svůj výstup zakončila, jako vždycky, tím, že na publikum
vystrčila báječný, oblý a&nbsp;bělostný nahý zadek, načež se jako vždy ozval
kolektivní plešounskej vzdech a&nbsp;Tony zhas reflektor.</p>

<p class="e-bookprozatext">Raglánek se ke vzdechu nepřipojil, a&nbsp;měla jsem
dojem, že tu sexappealovou ofenzívu vůbec nevnímal; vzdych až potom a&nbsp;povídá:
Nejjasnější na celym případu je motiv. Nejnejasnější ty dopisy. Zacinká ledem,
a&nbsp;protože Bubbles, svlečená do naha, se už mezitím uchýlila do zákulisí,
růžový lampičky na stolech se zase rozsvítily. Jaký dopisy? A&nbsp;jakej motiv?
chci vědět, a&nbsp;Raglánek praví: Dopisy, co je dostali Pete a&nbsp;Johnny
Starrett a&nbsp;starej Henrickson, a&nbsp;co je nedostal Rocky Mellow. Je to
divný, řekne, a&nbsp;já povídám: Co? a&nbsp;on objasňuje.</p>

<p class="e-bookprozatext">Ty dopisy byly na stroji a&nbsp;všechny s&nbsp;podpisem
<span class="e-booktirazacitacetextkurzivachar">Connie</span><i class="calibre10">.</i> Podpis, domnívá se
policejní grafolog, je spíš falešnej, i&nbsp;když pravost nelze vyloučit. Zato
text zcela určitě pochází ze stroje Connie Starrettové a&nbsp;projevuje se
v&nbsp;něm, jak se zdá, přání donutit všechny tři adresáty k&nbsp;pobytu ve
volný přírodě. Její manžel, kterej byl na obchodní cestě ve Filadelfii, se měl
tu sobotu večír dostavit do svýho venkovskýho sídla (toho s&nbsp;cvičnym
terčem) v&nbsp;Thatchy Heights, a&nbsp;tam počkat na Connii, jež se ohlásila na
dobu mezi desátou a&nbsp;dvanáctou hodinou. <span class="e-booktirazacitacetextkurzivachar">Musím
s&nbsp;Tebou mluvit, je to naprosto nutné. Jestli nepřijedeš, nevím, co se
stane. </span>Co by se mělo stát, Pete Starrett podle výpovědi ani v&nbsp;nejmenším
netušil, přesto ve Filadelfii všeho nechal a&nbsp;hned tam spěchal. A&nbsp;když
se nedočkal, jel po půlnoci do New Yorku.</p>

<p class="e-bookprozatext">Johnny Starrett se měl rovněž odebrat do své chaty,
někde ve stříbrných lesích na severu státu New York. <span class="e-booktirazacitacetextkurzivachar">Můj manžel vůči mně chová strašné a&nbsp;neoprávněné
podezření. Musíš mi pomoci, Johnny. Přijeď určitě! </span><i class="calibre10">A&nbsp;</i>zase
Petemu nebylo nic známo o&nbsp;nějakým podezření&nbsp;– ačkoliv tohle mu moc
nevěřim, podotkl Raglánek&nbsp;– a&nbsp;zase Johnny Starrett všeho nechal
a&nbsp;rovněž spěchal.</p>

<p class="e-bookprozatext">Henricksonův dopis byl rázu výmluvně vágního: <span class="e-booktirazacitacetextkurzivachar">Bille, přijeď hned do Cedar Grove a&nbsp;počkej na
mě, dokud nepřijedu.</span> Úplně to stačilo, aby se Henrickson vypravil do
Cedar Grove. Původně si existenci toho psaníčka chtěl nechat pro sebe, ale
protože je to flamendr a&nbsp;holčičkář, o&nbsp;němž se bezpečně ví, že sám
dovede být pouze na klozetě, a&nbsp;snad někdy, zřídkakdy, ještě tak ve vaně,
nepodařilo se mu uspokojivě vysvětlit, co ho přimělo k&nbsp;poustevnické
vigilii v&nbsp;temných lesích státu New Jersey, a&nbsp;tak kápnul božskou.
Všechny ty psaníčka doručil expres zvláštní posel pošty Spojenejch států
v&nbsp;sobotu v&nbsp;poledne, a&nbsp;je to prostě všechno tak jasný, řekl
Raglánek, až je to úplně nejasný. Ne pokud jde o&nbsp;motiv. To je žárlivost.
Pokud jde <span class="calibre20">o&nbsp;vraždu, existuje jen šest
motivů: žárlivost, osobní prospěch, pomstychtivost</span>, strach z&nbsp;odhalení,
duševní abnormalita a&nbsp;taktická vražda bez důvodu, která má zakrýt motiv
jiné vraždy, spáchané současně. Ale to se vyskytuje jenom v&nbsp;detektivkách,
ve službě sem se s&nbsp;tim nesetkal, školí mě Raglánek. To můžem teda vyloučit
a&nbsp;zrovna tak duševní abnormalitu. Na to je tady příliš zřejmá premeditace
a&nbsp;mimoto mrtvoly nejsou zohavený. Strach z&nbsp;odhalení? No, to by
nesměla bejt Connie mezi zabitejma, povídá, protože jestli tu někdo moh mít
strach z&nbsp;nějakýho odhalení, tak v&nbsp;první řadě vona. Byla trošku moc
veselá&nbsp;– v&nbsp;rozkroku, já vim, použiju evropsky toho nehezkýho rčení,
a&nbsp;Raglánek zrudne, neboť mladší dívky mají ve zvyku používat sprostých
slov asi pouze v&nbsp;Praze, v&nbsp;New Yorku se jim prej vyhejbaj, aspoň
Bubbles to tvrdí. A&nbsp;co osobní prospěch, ptám se. Raglánek permutuje
z&nbsp;rudý přes růžovou do svý obvyklý velkoměstský chlorofylový, a&nbsp;říká,
to že je vyloučený, neboť Connie neměla vůbec žádnej vlastní majetek, byla to
jedna z&nbsp;těch šťastnejch chudejch dívek vykuků, který se vdávaj nikoli
z&nbsp;lásky, ale za starší bohatší milionáře. Co dělala za svobodna? povídám.
Byla to tvoje kolegyně, <span class="e-booktirazacitacetextkurzivachar">dove</span><i class="calibre10">,</i>
praví Raglánek. Zpěvačka? Ne, povídá. Striptérka. No dovol! urazím se. Takový
věci já nedělám. A&nbsp;Raglánek se trochu vrátí od svejch mrtvolek do přítomnosti
a&nbsp;zapomene na svý katolický vychování, sjede mě vilným pohledem a&nbsp;procedí
koutkem úst: Ale mohla bys docela dobře, <span class="e-booktirazacitacetextkurzivachar">lamby
pie</span><i class="calibre10">,</i> nemyslíš? To mohla, povídám a&nbsp;zvednu nos. Jenže to
nemám zapotřebí. Mě živí hlas. Hlas jako pěkná figura, obé jsou dary boží,
praví Raglánek pokrytecky a&nbsp;pokračuje, jako kdyby vůbec neodbočil, kam
vlastně ze služebního hlediska neměl: Takže zbejvá jenom pomsta, což to mohlo
bejt, jenomže v&nbsp;tomhle případě se pomsta nazývá žárlivost. A&nbsp;jsme
zase tam, kde jsme byli.</p>

<p class="e-bookprozatext"><span class="calibre3">Nejsme. Louis Bijou
<span class="e-booktirazacitacetextkurzivachar">and His Machine Gun Blowers</span>, jak zní
pompézní</span> titul šramlu v&nbsp;Růžové džungli, spustí ryčně oblíbený šlágr
<span class="e-booktirazacitacetextkurzivachar">Sad Rhythm of Love</span><i class="calibre10">,</i> a&nbsp;já
musím do práce. A&nbsp;když uplatňuju svůj mírně zastřenej sexy hlas, prohlížím
si to upachtěný poskakování na parketě mezi umělýma palmama, bílý náprsenky
přes milionářský panděra, a&nbsp;prodejný i&nbsp;nájemný i&nbsp;už prodaný
a&nbsp;najmutý dívenky v&nbsp;těsných mini k&nbsp;tělu, které se vrtí a&nbsp;vrtí
podle svejch soukromejch rytmů, a&nbsp;ne do latinskoamerický congy, což je ten
<span class="e-booktirazacitacetextkurzivachar">Sad Rhythm of Love</span><i class="calibre10">,</i> a&nbsp;taky
vycpaný vopičky, co visí v&nbsp;Růžový džungli na liánách z&nbsp;konopí a&nbsp;civí
na tu navoněnou Sodomu a&nbsp;Gomorrhu skleněnýma očičkama, a&nbsp;cosi mě
napadá a&nbsp;já s&nbsp;tím letím ještě za tepla k&nbsp;Raglánkovi u&nbsp;baru,
sotva se ukloním na vlažňoučkej potlesk, zatímco Louis Bijou ještě nepřestal
mlátit růžovejma dlaněma svejch ebenovejch rukou do congy.</p>

<p class="e-bookprozatext"><span class="calibre5">Hele, vyhrknu na
Raglánka, kterej si mezitím opatřil novou whisky s&nbsp;novými ledy a&nbsp;pořád
ještě, už sám, tleská. A&nbsp;co McPherson? Co ten záhadnej šámus, kterýho
patrně taky někdo najmul, když ho někdo voddělal pistolkou Pete Starretta,
i&nbsp;když ten zaměstnaneckej poměr Pete popírá? Chytrá hlavička, zabručí Raglánek,
a&nbsp;já trošku s&nbsp;napětím čekám, jakou ukázku ze slovníku intimních
titulatur mi předvede, a&nbsp;on po maličké pauzičce dodá, a&nbsp;překoná se: <span class="e-booktirazacitacetextkurzivachar">cinnamon bun</span><i class="calibre10">.</i> Zrovna na něj myslim.
Je nad nim jeden zajímavej otazník. A&nbsp;to? vydechnu, a&nbsp;Raglánek: Ty
fotky. Tenhle šámus byl šámus puntičkář. V&nbsp;kartotéce měl přesně vedenou
klientelu, každýho klienta ve zvláštní obálce a&nbsp;v&nbsp;tý obálce taky
veškerej materiál. Jenomže: na obálkách nejsou ména, jenom šifry. Co která
znamená, bude někde jinde. Asi v&nbsp;sejfu někde v&nbsp;bance, pro případ, že
by se mu někdo přišel tajně kouknout do kartotéky. Jenomže, <span class="e-booktirazacitacetextkurzivachar">petkins</span><i class="calibre10">,</i> a&nbsp;Raglánek si zas
detektivně zatranzíruje. Co jenomže, Zeke? Nenapínej mě! zamrkám augnama.
Jenomže v&nbsp;tý jedný vobálce sme našli takovou fotku. Pozitiv. Mrkni se na
ni, a&nbsp;vytáhne z&nbsp;kapsy pohlednici, která trošku mlhavě, ale tak, že
omyl je vyloučen, zobrazuje tu krávu Connii Starrettovou a&nbsp;veselýho
starýho vošousta Henricksona na nějaký lavičce v&nbsp;nějakým parku. Napravo od
nich si hraje roztomilý bílý děťátko s&nbsp;ještě roztomilejším černým
děťátkem, nalevo si jakýsi štráfek v&nbsp;klobouku s&nbsp;kostkovanou krempou
právě zapaluje cigaretu velkým zapalovačem, ale ti dva na lavičce očividně
nevnímají ani tu miloučkou integraci napravo, ani tu reklamu na <span class="e-booktirazacitacetextkurzivachar">king size</span> cigára nalevo, nýbrž noří se, tak
říkajíc, vzájemně do zraků, a&nbsp;ještě se přitom drží za ruce. <span class="e-booktirazacitacetextkurzivachar">Damned</span><i class="calibre10">,</i> povídám a&nbsp;zbožnej
Raglánek sebou cukne, jenom docela malinko. To je ten starej votrapa
Henrickson, ten, co hned všeho nechá a&nbsp;hned tam spěchá, a&nbsp;Raglánek
praví: Podezřelý, žejo? No tak tohle by bylo jasný: Henrickson Connii š&nbsp;–
zrudne a&nbsp;honem se opraví: Henrickson s&nbsp;Connii měli poměr. A&nbsp;jestli
Leary Connii taky&nbsp;– jestli měl Leary s&nbsp;Connii taky nějaký takový ty,
moh tim vraždícím žárlivcem bejt docela dobře Henrickson. Alibi, aby ti bylo
jasný, <span class="e-booktirazacitacetextkurzivachar">chicky</span><i class="calibre10">,</i> nemá ani jeden&nbsp;–
všichni tři dle rozkazu dleli na chatách a&nbsp;všechny ty tři chaty sou
v&nbsp;dokonalym soukromí uprostřed lesů nebo vod, takže neexistujou svědci,
ani že tam někdo přijel, ani že vodjel, ani že se tam třeba v&nbsp;noci
svítilo, prostě jim to jenom musíme věřit, a&nbsp;to jim přirozeně věřit
nemusíme.</span></p>

<p class="e-bookprozatext">Zamyslím se, zadívám se na tři kostky ledu v&nbsp;Raglánkově
whisce a&nbsp;zamedituju: Tři chaty, tři dopisy, tři mrtvý detektivove… <span class="e-booktirazacitacetextkurzivachar">Sugar cane</span><i class="calibre10">,</i> zaprosí Raglánek, nebuď
tak židovská! A&nbsp;mně dojde, že Irčani jsou bigotní katolíci, a&nbsp;tudíž
vždycky tak trochu antisemiti, a&nbsp;tudíž spíš racionalisti než se sklonem
k&nbsp;mystice. A&nbsp;to mě ještě víc popudí a&nbsp;moje ženská emocionální
povaha mi v&nbsp;hlavě začne fantazírovat. Tři chaty, povídám, tři Irčani, tři
dopisy, tři kulky… Neblázni, <span class="e-booktirazacitacetextkurzivachar">bobolink</span><i class="calibre10">,</i>
zaúpí Raglánek. Říkáš tři dopisy&nbsp;– ale vždyť je tu ještě čtvrtej, a&nbsp;ten
je bez dopisu: Rocky Mellow, kterej&nbsp;– a&nbsp;na to svědky <span class="e-booktirazacitacetextkurzivachar">máme</span>&nbsp;– se v&nbsp;poslední době motal
kolem Connie <span class="e-booktirazacitacetextkurzivachar">nejvíc</span><i class="calibre10">.</i> A&nbsp;–
a&nbsp;nech mě domluvit, když si všim, že otvírám pusu a&nbsp;strkám špičku
jazyka mezi zuby, abych zas pokračovala: <span class="e-booktirazacitacetextkurzivachar">Three</span><i class="calibre10">…
</i>a<i class="calibre10">&nbsp;</i>na fotce je Henrickson s&nbsp;Connií, což může znamenat jen
jedno: že to nebyl Henrickson, kdo prováděl inspekci u&nbsp;McPhersona a&nbsp;kdo
McPhersona poslal k&nbsp;jeho irskejm předkum. Přece by tam po sobě nenechal
takovou vizitku. A&nbsp;že to teda taky nebyl Henrickson, kdo v&nbsp;sobotu
v&nbsp;noci distribuoval ty tři identický kulky do těch tří různejch tělíček.
Chytrák, povídám a&nbsp;zamrkám na Raglánka. Ale trošičku kapánek trochu moc
velkej chytrák.</p>

<p class="e-bookprozatext"><span class="calibre20">Náš místní imitátor
Jimmyho Duranta na pódiu se překonává a&nbsp;plešouni pod plyšovýma opičkama se
snaží udělat si pruh. Takže to pořád vypadá nejspíš na Pete Starretta, praví
Raglánek skoro smutně. Najal si McPhersona, ten zjistil, že Connie mu zahejbá
s&nbsp;Learym, Pete je žárlivec intrikánskýho typu, pěkně to všecko pomocí
padělanejch psaníček zorganizoval, ty dva holoubky sprovodil ze světa, a&nbsp;protože
mu došlo, že McPherson by moh dostat strach a&nbsp;někde referovat o&nbsp;jejich
obchodním spojení, sprovodil ze světa i&nbsp;McPhersona a&nbsp;z&nbsp;kartotéky
mu vybral film. Původně chtěl asi zlikvidovat celou obálku, ale jedna fotka,
kterou tam našel, se mu hodila, protože tak trochu vobrací podezření směrem na
vobšourníka Henricksona, což mimochodem pro Peteho mohla bejt novinka. Tak ji
tam nechal. Ach jo, vzdychne, už úplně smutně. Zejtra chudáka Peteho zmáčknem
a&nbsp;vo co, že McPherson byl v&nbsp;jeho službách?</span></p>

<p class="e-bookprozatext">No možná, povídám, ale zases zapomněl, <span class="e-booktirazacitacetextkurzivachar">lover boy</span><i class="calibre10">,</i> že Pete nám poskyt tu informaci
o&nbsp;použitý zbrani. Raglánek opět zrudne a&nbsp;já mám pocit, že někde tu
nějaký vysvětlení visí ve vzduchu, nějaký úplně šejdrem, úplně bláznivý a&nbsp;jako
vymyšlený, ale přesto pravý. No možná, opakuju. Ale co Peteho brácha? A&nbsp;co
Rocky Mellow? Jeho brácha, informuje mě Raglánek, má přirozeně taky jedno
z&nbsp;těch vachrlatejch alibi na vosamělý chatě. Jeho žena je už delší dobu nemocná,
leží, schází se u&nbsp;ní metapsychologickej kroužek, a&nbsp;jí je zřejmě úplně
fuk, kam její manžel jezdí v&nbsp;sobotu v&nbsp;noci, anebo kdy jindy. Fakt je,
že Johnny Starrett je jednak Conniin švagr, a&nbsp;jednak přiznává, že měl
Connii rád. Že dokonce bráchovi takovou mladou a&nbsp;pěknou manželku záviděl,
což přispělo k&nbsp;jeho ochotě všeho nechat a&nbsp;– jako starej donchuán
Henrickson&nbsp;– hned tam spěchat. A&nbsp;Mellow, ten má jedinej ze všech
čtyř, co byli s&nbsp;Connií večer před vraždou v&nbsp;Růžový džungli, dokonalý
alibi, <span class="e-booktirazacitacetextkurzivachar">lollipop</span><i class="calibre10">.</i> Popíjel
v&nbsp;sobotu večer se dvěma přáteli ve svym apartmá na Park Avenue a&nbsp;kolem
jedenáctý se všichni tři úspěšně vpravili do stavu bezvědomí. Procitli z&nbsp;něj
až v&nbsp;neděli kolem poledne. Pch! ošklíbnu se. Takový alibi&nbsp;– Správně,
přeruší mě Raglánek. Takový alibi je na h&nbsp;– Rychle zrudne a&nbsp;opraví
se: Je k&nbsp;ničemu. Stačí, aby z&nbsp;těch tří alkoholickejch mrtvol jedna to
bezvědomí pouze předstírala, a&nbsp;může klidně vobživnout, zajet si na Orchard
Lane, vykonat všechny příslušný prácičky tam i&nbsp;v&nbsp;kanclu u&nbsp;McPhersona
a&nbsp;ještě před svítáním už zase věrohodně předstírat ztuhnutí v&nbsp;apartmá
na Park Avenue. Jenomže, <span class="e-booktirazacitacetextkurzivachar">tweedledum</span><i class="calibre10">,</i>
proč? Proč Mellow?</p>

<p class="e-bookprozatext">Pro slepičí kvoč, chci podotknout, ale nenapadne mě
anglický přísloví, aby se rýmovalo, a&nbsp;mimoto Louis a&nbsp;jeho kulometný
trubači už zase vystřídali našeho padělanýho Duranta a&nbsp;já si musím jít
odšrotit další tři sesynkopovaná pozorování o&nbsp;povaze lásky. A&nbsp;na pódiu,
při sledování pohybu tělíček po parketě, který je skleněný a&nbsp;zespoda
růžově osvětlený, aby se hodil do Růžové džungle, mi zas něco napadne, něco
úplně uhozenýho.</p>

<p class="e-bookprozatext">Ragláne, povídám potom na barstoličce. Mysli si, co
chceš, ale tenhle případ je pro Pythagora, já si nemůžu pomoct. Žádnýho takovýho
šámuse neznám, urazí se Raglánek, a&nbsp;jestli si myslíš, <span class="e-booktirazacitacetextkurzivachar">snookey</span><i class="calibre10">,</i> že sem pitomej a&nbsp;nestačim
na vobyčejnou vraždu ze žárliv&nbsp;– Nehněvej se, prosím, prosím! zamrckuju
zas, jak mi to dle úsudku těch ostatních, hlavně pánů, sluší, ale zvopakuj si
to: tři chaty, tři dopisy, tři kulky, tři mrtvý. Já si nemůžu pomoct, mně se do
toho ten Mellow nehodí, a&nbsp;pak že tu sou ty tři šámusove, a&nbsp;všichni
tři Irčani, hele, já bych ti to třeba znázornila graficky, povídám, jako kdysi
v&nbsp;hodině rýsování u&nbsp;pátera Šilhana, S. J., kde se mi ovšem málokdy
něco graficky znázornit povedlo. Cože? zavrčí Raglánek. Co graficky? Tohle,
povídám a&nbsp;mám ten divnej pocit, že je to všechno našišato, ale právě proto
správně, sáhnu Mikemu za ucho, kde přechovává tužku, obrátím pivní tácek (v
Růžové džungli je maj samozřejmě růžový) a&nbsp;pečlivě narýsuju následující
kabalu:</p>

<p class="e-bookhvezdickystred"><img alt="4" src="../Images/4.jpg"/><br/></p>

<p class="e-bookprozatext">A&nbsp;čučím na to, co jsem narýsovala. Jestli v&nbsp;tomhle
není nějaká <span class="e-booktirazacitacetextkurzivachar">mystická</span> souvislost,
povídám sama pro sebe, ale Raglánek to slyší a&nbsp;později mě vezme za slovo,
tak dělám vod příštího tejdne v&nbsp;Růžový džungli místo zpívání striptýz.</p>

<p class="e-bookprozatext">Raglánek kouká, kouká, a&nbsp;pak se ušklíbne. Asi
teda už brzy uvidim <span class="e-booktirazacitacetextkurzivachar">in natura </span>ty
dary, co tě jima obdařil Pánbůh, <span class="e-booktirazacitacetextkurzivachar">sweetie</span><i class="calibre10">,
</i>povídá, a&nbsp;jak je to slušně vyjádřeno, přesto se slabě začervená, ale
přes to začervenání ještě dodá: Myslim ty tělesný. Jdi mi k&nbsp;šípku s&nbsp;tou
svou <span class="e-booktirazacitacetextkurzivachar">feminine mystique</span><i class="calibre10">,</i>
povídá, převezme ode mě špačka a&nbsp;nakreslí to ještě kabalističtějc:</p>

<p class="e-bookhvezdickystred"><img alt="5" src="../Images/5.jpg"/><br/></p>

<p class="e-bookprozatext"><span class="e-booktirazacitacetextkurzivachar"><span class="calibre5">Fry me for an oyster!</span></span><span class="calibre5"> zakleje a&nbsp;zachechtá se. Nakonec to bude rituální</span>
vražda, <span class="e-booktirazacitacetextkurzivachar">tootsie wootsie</span>! Abysme se
šli poradit k&nbsp;rabínovi.</p>

<p class="e-bookprozatext">Já to neberu tak nevážně jako Raglánek, v&nbsp;myslivně
mi něco pořád říká, že je to nakřivo, ale správně, trošku už jsem z&nbsp;toho
zpitomělá a&nbsp;tohle, ta Davidová hvězda, mi nehraje. Na tohle nám jeden
schází, povídám. Jak to schází? optá se Raglánek. Jeden mrtvej, povídám a&nbsp;přidělám
k&nbsp;nevobsazenýmu cípu otazník. Davidová hvězda je šesticípá, a&nbsp;my jich
máme jenom pět. Co neni, může bejt, vzdychne nadějeplně Raglánek. Ale nemusí,
opravím ho. Ta mystika je tady, ukážu na prostřední kolečko mezi dvěma
trojúhelníkama, co jsem k&nbsp;němu připsala McPherson. Pořád mi přitom jde
mozek k&nbsp;jedný straně. Tadyhle je svorník těch trojic. Z&nbsp;těch tří šámusů
byli dva voddělaný tupým předmětem a&nbsp;jenom jeden kulí, jenže ten zase kulí
ze stejný pistole jako tyhle dva, ukážu na vrcholky levého trojúhelníka, kterej
sem označila Connie a&nbsp;Leary. <span class="e-booktirazacitacetextkurzivachar">Precious</span><i class="calibre10">,</i>
praví Raglánek, je to krásný, ale tyhle dva, O’Malley a&nbsp;MacDougall,
s&nbsp;tim přeci nesouvisej. V&nbsp;New Yorku se denně spáchá v&nbsp;průměru
dvanáct vr&nbsp;– a&nbsp;najednou vypoulí oči, vyhekne <span class="e-booktirazacitacetextkurzivachar">Oh, baby!</span><i class="calibre10"> </i>a<i class="calibre10">&nbsp;</i>napije se
whisky, až mu zaskočí jeden z&nbsp;ledů. Tohles mi neměla dělat, <span class="e-booktirazacitacetextkurzivachar">sugar cookie!</span><i class="calibre10"> </i>Už sem tě tu viděl
nahatou jako novorozeně, praví a&nbsp;úplně se zapomene začervenat, z&nbsp;čehož
soudím, že přijde teda opravdu terno, a&nbsp;ty tohle! Vona to je mystika!
zařve tak nahlas, že u&nbsp;nejbližšího stolku se po nás otočí jeden pán, o&nbsp;kterým
já vím, že je to protestantskej duchovní, i&nbsp;když v&nbsp;Růžové džungli se
vydává za cesťáka z&nbsp;Kalifornie. <span class="e-booktirazacitacetextkurzivachar">Oh
baby, baby!</span> sténá Raglánek. Dyť von ho taky praštil tupym předmětem!
Kdo, tážu se a&nbsp;valim taky augny. A&nbsp;koho? Vrah. A&nbsp;McPhersona,
lapá po dechu Raglánek. Nejdřív ho vzal tupym předmětem a&nbsp;teprve pak <span class="calibre5">mu naordinoval kulku z&nbsp;Peteho pistole, <span class="e-booktirazacitacetextkurzivachar">Kit Kat</span><i class="calibre10">,</i> volá. Von je to doopravdy</span>
svorník! Von byl nejenom zastřelenej, ale taky praštěnej, tedy obráceně, skoro
se zajíká, vyzunkne zbytek whisky a&nbsp;zase mu zaskočí zbylej led, tentokrát
tak, že ho Mike musí zvednout za nohy a&nbsp;pět minut s&nbsp;ním třepat hlavou
dolů, až mu ten led v&nbsp;krku roztaje, a&nbsp;vyleje se z&nbsp;něj a&nbsp;můžou
ho zas posadit na barstolici.</p>

<p class="e-bookprozatext">A&nbsp;já mezitím sedím, čučím na ty malovánky a&nbsp;ujišťuju
se o&nbsp;tom mystickým spojení:</p>

<p class="e-bookhvezdickystred"><img alt="6" src="../Images/6.jpg"/><br/></p>

<p class="e-bookodsazeniodstavcepred">Tři kulky ve třech mrtvejch,
tři irští detektivové udeřený tupym předmětem, jeden z&nbsp;nich taky s&nbsp;jednou
z&nbsp;těch třech kulek v&nbsp;těle. Na tý kulce to všechno visí, to cítím,
nevím proč, ale cítím. I&nbsp;ty dva ostatní šámusove bez vlastních kuliček
v&nbsp;tělíčkách. Tak je to a&nbsp;ne že ne.</p>

<p class="e-bookprozatext">Takže, pomyslím si s&nbsp;úlevou, já tu příští tejden
nebudu podnikat striptýz, a&nbsp;bůhvíproč se začervenám, jak to dosud dělal jenom
Raglánek. V&nbsp;tom už mezitím led roztál a&nbsp;vytek a&nbsp;on už opět sedí
vedle mě. Zeke, <span class="e-booktirazacitacetextkurzivachar">honey</span><i class="calibre10">,</i> povídám,
McPherson nemá auto? Ne? podiví se Raglánek, ještě poněkud přihlouplej z&nbsp;tý
pozice svatýho Petra. No ne, já to myslím jako otázku. Ach tak. Přirozeně že
má. Šámus bez auta neni v&nbsp;New Yorku představitelnej. Má auto. Teď ho máme
my. A&nbsp;já na to: Tak víš co? To auto mu pořádně, ale důkladně, prohlídněte.
Hlavně se podívejte na&nbsp;– Ale proč? nechápe Raglánek, pusu otevřenou jako
někteří ti chudáci občani s&nbsp;hodně podnormálním IQ. No našli jste ho přeci
v&nbsp;jeho ofisu? No našli. A&nbsp;byl nejdřív udeřenej a&nbsp;pak střelenej?
A&nbsp;z&nbsp;tý samý pistole tu samou noc co Connie a&nbsp;Leary na druhým
konci New Yorku? No z&nbsp;tý samý tu samou noc, povídá Raglánek, čím dál tím
podnormálnější. Tak mu ten vůz pořádně prošmírujte, pravím, a&nbsp;hlavně se mu
podívejte na&nbsp;–</p>

<p class="e-bookprozatext">A&nbsp;Louis Bijou silně udeří v&nbsp;bubny, jeho
černý pásci zadujou do saxofonů a&nbsp;Bubbles Marlene vhopkuje na scénu,
oblečená&nbsp;– to vím zatím jenom já a&nbsp;stálí hosti Růžové džungle&nbsp;–
do patnácti nylonových šatů, jedny na druhejch, který postupně svlíkne, až
zůstane jen v&nbsp;pozlacený napodobenině hodně zakrslýho fíkovýho listu. Mrzutě
si pomyslím, že můj fíkovej list, jestli to nakonec přece jen není tak, jak
předpokládám, musí bejt aspoň třikrát tak velkej, jinak tu sázku s&nbsp;Raglánkem
radši nedodržim, ačkoliv to je v&nbsp;Americe neslýchanej přečin, a&nbsp;pak se
otočím k&nbsp;tomu svýmu detektivkovi pod kanadským trávníčkem, a&nbsp;začnu mu
objasňovat, co mám na mysli a&nbsp;na co se maj v&nbsp;tom autě obzvlášť
pečlivě podívat.</p>

<p class="e-bookhvezdickystred">*&nbsp;*&nbsp;*</p>

<p class="e-booktirazacitacetext">V&nbsp;noci dělám ten striptýz,
a&nbsp;jak tak stojím, nasvícená reflektorama, přes který v&nbsp;Růžové džungli
nasazujou při striptýzu barevný filtry, jenom ve vlastní kůži a&nbsp;s&nbsp;tím
pozlaceným fíkovým listem, docela mi to nějak ani nevadí, třebaže od prvního
stolku valí oči Raglánek a&nbsp;za ním obvyklá kongregace plešounů. Sakra,
sakra, pomyslím si v&nbsp;tom snu, protože mám lehké spaní, Evinko, to znamená,
že už seš nějak moc dlouho ctnostná, takovýhle sny přeci nejsou samo sebou,
a&nbsp;vtom se v&nbsp;Růžové džungli protivně rozdrnčí telefon a&nbsp;já tou
nahou rukou po paměti sáhnu do růžovýho prázdna a&nbsp;Raglánek ve sluchátku
povídá, až mu přeskočí hlas: <span class="e-booktirazacitacetextkurzivachar">Je tam kaštanovej
list!</span> Mrknu na sebe dolu, a&nbsp;fakticky, mou Venušinou svatyňku kreje
krásnej, oranžově rezavej podzimní list, jako čerstvě spadlej z&nbsp;kaštanu,
jakejch bejvalo nastláno v&nbsp;zámecký aleji v&nbsp;Zelenym Hradci, kudy se
chodívalo hřešit do študentskýho háječku. Alej byla vždycky neuvěřitelně barevná
a&nbsp;krásně rezavá a&nbsp;v&nbsp;podzimním kabátku nebývalo teplo, jenže tam
žádná holka jakživa nechodila sama. Ach Bože, Bože, Evi, kam až ses z&nbsp;toho
Zelenýho Hradce dostala! Až do Růžový džungle, pomyslím si, a&nbsp;najednou se
začnu strašně stydět a&nbsp;koukám, kudy utýct za kulisy, a&nbsp;Raglánek
praví: <span class="e-booktirazacitacetextkurzivachar">Je zamačklej ve vzorku</span>,
a&nbsp;já se zhrozím a&nbsp;povídám napůl nesrozumitelně: <span class="e-booktirazacitacetextkurzivachar">Kde?</span> A&nbsp;Raglánek: <span class="e-booktirazacitacetextkurzivachar">V&nbsp;pneumatice. Ten kaštanovej list, to
znamená, ze McPherson byl ten večer v&nbsp;Orchard Lane. Tam rostou kaštany.
A&nbsp;to neni všecko</span>, ums, <span class="e-booktirazacitacetextkurzivachar">eště vim,
že</span>&nbsp;– Počkej! Kde seš, Raglánku? povídám už definitivně probuzená,
a&nbsp;teprv teď mi dojde hrůza snu. Dole v&nbsp;hale, zaharaší ve sluchátku.
Ešte vim&nbsp;– počkej! To mi řekneš ústně, pravím. Du dólu, <span class="e-booktirazacitacetextkurzivachar">pretty pretty</span>, počkej tam na mě. A&nbsp;vyskočím
z&nbsp;lože rovnou na hřebík, kterej přes noc vždycky vyleze z&nbsp;podlahy,
ačkoliv každej večer ho zatloukám podpatkem. Málo platný, v&nbsp;Granadě působí
duchové.</p>

<p class="e-bookprozatext">A&nbsp;New York je vůbec nějaký divný město.</p>

<p class="e-bookhvezdickystred">*&nbsp;*&nbsp;*</p>

<p class="e-booktirazacitacetext">Nato absolvuju všechna ranní
dobrodružství. Lože, sotva z&nbsp;něho sejmu břímě svýho tělíčka, začne
vibrovat jak šílený. Je to takovej automat a&nbsp;nalítla jsem na něj první noc
v&nbsp;Granadě, když mě ještě každá <span class="e-booktirazacitacetextkurzivachar">slot
machine</span> neodolatelně přitahovala. Televizory v&nbsp;Granadě nemaj, jak
jsem je tam hledala, když se přece u&nbsp;nás doma píše, že v&nbsp;Americe je
v&nbsp;každym hotelovym pokoji bible a&nbsp;televizor. V&nbsp;Granadě nejen že
není bible&nbsp;– je tam kniha Mormon, majitel je toho legračního vyznání&nbsp;–
ale tím míň televizor, jenom rádio z&nbsp;anno dazumal, na deseticent na
hodinu, jenomže když do něj člověk ten desetník hodí, spustí někdy hned, někdy
až za hodinu, někdy taky třeba za čtyřiadvacet hodin, a&nbsp;vždycky hodně
nahlas, a&nbsp;nikdy nevydrží šedesát minut. Automatický mechanismy v&nbsp;Granadě
vůbec řídí taky duchové. A&nbsp;vedle mý postele je dírka přesně na čtvrťák
a&nbsp;nad ní nápis: DO YOU WANT TO REST YOUR BODY? čili CHCETE ODPOČINOUT
SVÝMU TĚLÍČKU? Kdo by nechtěl, v&nbsp;New Yorku, kde vám ten hektickej <span class="e-booktirazacitacetextkurzivachar">way of life</span> dá pěkně zabrat. Tedy vhoďte
jeden čtvrtdolar AND YOU’LL SEE HOW IT FEELS TO BE IN PARADISE! Neboli A&nbsp;OKUSÍTE,
JAKÉ TO JE V&nbsp;RÁJI! No, já nevydržím nehodit cokoliv do jakýkoliv dírky,
pokud je nad ní jaký chce nápis, a&nbsp;v&nbsp;Americe je takovejch dírek plno&nbsp;–
jednou jsem na veřejným záchodku na Grand Central Station v&nbsp;podzemce
hodila <span class="e-booktirazacitacetextkurzivachar">dime</span> do dírky, která slibovala
SPIRITUAL ENCOURAGEMENT, to znamená DUŠEVNÍ POVZBUZENÍ, a&nbsp;vypad mi
plechovej medailónek s&nbsp;Otčenášem&nbsp;– čili lehnu si na to amerikánsky
široký měkkoučký lože, strčím čtvrťák do dírky a&nbsp;čekám, jakým způsobem mě
postel dopraví do ráje, a&nbsp;ona se začne lehounce chvět, vibrovat, no říkám
si, opravdu, není to špatný, docela příjemný, vsugeruju se do pocitu ráje
a&nbsp;trvá to minutu. Pak dvě. Pak pět. Pak mě to začíná zneklidňovat. Když už
to trvá půl hodiny, řeknu si, to je ňák trošku moc muziky za ten čtvrťák, a&nbsp;jestli
ráj takhle vibruje, to musí jít kapánek na nervy, když tam má člověk setrvat
celou věčnost, a&nbsp;slezu z&nbsp;lože a&nbsp;pokouším se tomu přijít na
kloub, což přirozeně nepřijdu. Uplyne další čtvrthodina, a&nbsp;já volám
telefonem <span class="e-booktirazacitacetextkurzivachar">management</span><i class="calibre10">,</i> ať mi
nahoru pošlou nějakýho muže, což oni nejdřív nepochopěj a&nbsp;ledově mi
sdělej, že jejich hotel takové služby neposkytuje. To se nakonec vysvětlí,
přijde muž, odemkne kasičku toho rajskýho přístroje, vybere čtvrťáky, ale
chvění nezastaví, ani po hodinový snaze, načež povídá vyčítavě: <span class="e-booktirazacitacetextkurzivachar">You made it kaput</span><i class="calibre10">,</i> praví takovou
angličtinou, jakou v&nbsp;Praze mluví dívenky ve vestibulu v&nbsp;Jaltě, ale
jenom ty vzdělaný, co přes den študujou v&nbsp;Jazykový škole nebo na
filozofické fakultě, ale teprve začínaj, ve škole i&nbsp;v&nbsp;Jaltě. Hned je
mi jasný, že pán je taky Čech, a&nbsp;on se mi potom přizná k&nbsp;tomu
květinářství na Starém Městě, kdysi výnosnému, a&nbsp;tak dále, jak jsem už
uvedla, a&nbsp;je tak dojat tím setkáním s&nbsp;reprezentantkou staré vlasti,
kterou sem vyslal Pragokoncert, aby šířila slávu českýho pěveckýho umění
v&nbsp;Růžové džungli, že mi vlastnoručně ustele na zemi, poněvač ta postel se
tenkrát přestala chvět až druhej den ráno v&nbsp;půl desátý. Když mám bejt
ovšem upřímná, ani na tý zemi si mý tělíčko tenkrát nevodpočinulo. Asi to bylo
tou <span class="e-booktirazacitacetextkurzivachar">homesickness</span><i class="calibre10">&nbsp;–</i> jak se
tomu říká?</p>

<p class="e-bookprozatext">Teď už ovšem vím, že Granadu ovládají temný síly,
a&nbsp;nic mě nepřekvapí. Rozhrnu tedy zelený záclony, udělám dlouhej nos na
sdružení babbittů, kteří každý ráno v&nbsp;protějším mrakodrapu lepí kolektivně
nosy na sklo oken s&nbsp;firmou SEWER TOYS COMPANY, aby jim neunikla jediná
podrobnost mýho ranního obřadu vstávání, ačkoliv nevím, co z&nbsp;toho maj,
protože hned po rozhrnutí záclon mizím v&nbsp;rohu za španělskou stěnou, kde je
umyvadlo, sprcha a&nbsp;moje garderoba a&nbsp;odkud se pak vynořím oblečenější,
než jsem večer v&nbsp;Růžové džungli. Ale asi jsou to chudáci chudý babbittové
a&nbsp;třeba doufají, že španělská stěna jednoho dne ve vhodný okamžik spadne,
což by jim duchové Granady mohli koneckonců docela snadno zařídit. A&nbsp;tam
otočím kohoutkem studené vody, z&nbsp;něhož pravidelně teče teplá, jenže dnes z&nbsp;něho
vyteče žitná káva, vonící po plesnivém potrubí, naštěstí však z&nbsp;kohoutku
teplé vody teče dnes jakási dost čistá minerálka a&nbsp;současně samo od sebe
spustí rádio, jenomže včerejší zprávy, prostě duchové. Všechno je tu šejdrem
a&nbsp;do úhlopříčky, proč by neměl bejt i&nbsp;ten případ tří šámusů, a&nbsp;jak
tak o&nbsp;něm přemýšlím, zapomenu si natáhnout rukavici, takže obdržím od
kliky svého pokojíku jednu elektrickou ránu, nejmíň dvě stě dvacet voltů,
ačkoliv v&nbsp;New Yorku je pouze sto dvacet, což je ovšem pro duchy maličkost.
Čtvrt hodiny stojím potom v&nbsp;liftu, kterej se zastavil mezi poschodíma
a&nbsp;musej ho šroubovat dolů klikou, která se jim zlomí, až konečně vypadnu
do haly, a&nbsp;tam už netrpělivě čeká Raglánek a&nbsp;hala se podobá maurské
svatyni stříknuté žižkovským biografem z&nbsp;období charlestonu, přesně jako
v&nbsp;románech Sinclaira Lewise.</p>

<p class="e-bookhvezdickystred">*&nbsp;*&nbsp;*</p>

<p class="e-booktirazacitacetext">Už hned poránu, jak to ani v&nbsp;USA není všude
zvykem, nasává Raglánek z&nbsp;velký sklenice. A&nbsp;přednáší: Orchard Lane je
lemovaná kaštany&nbsp;– McPhersonovo auto jelo teda tu noc skrze Orchard Lane,
anebo tam spíš parkovalo a&nbsp;vrah si ho všim. Vrah viděl, že v&nbsp;autě
sedí McPherson a&nbsp;čte noviny, teoretizuje Raglánek, a&nbsp;když někdo
v&nbsp;jedenáct hodin v&nbsp;noci čte v&nbsp;zaparkovaným autě v&nbsp;Orchard
Lane ve světle lucerny noviny, může si na chladič rovnou pověsit štítek PRIVATE
DICK jako doktoři cedulku s&nbsp;Aesculapovou holí. Řekněme, praví můj detektiv,
že sled událostí byl asi následující: McPherson klihuje Connii až k&nbsp;vile
v&nbsp;Orchard Lane a&nbsp;tam se dá do čtení novin. Zaznamená příchod Learyho,
nezaznamená však příchod vraha, anebo zaznamená, jenomže se před ním za ty svý
New York Times neskrejvá, protože, dejme tomu, je to jeho zaměstnavatel.
A&nbsp;když není, nezaznamená ho proto, poněvadž vrah buď ví, že tam bude čekat
a&nbsp;obhlížet vilu, anebo je tak fikanej a&nbsp;podle tý McPhersonový uhozený
činnosti s&nbsp;novinama prostě pozná šámuse. Následuje tupej úder do hlavy,
spoutání provazem atd. Pak si to vrah vypořádá s&nbsp;těma ve vile a&nbsp;nato
ho napadne: Co když má šámus doma nějaký fotočky, a&nbsp;na nich sem já? Odjede
teda i&nbsp;se šámusem jeho autem do jeho kanclu, tam skutečně najde fotočky,
zničí je v&nbsp;negativu i&nbsp;pozitivu a&nbsp;ponechá tam jen jednu, která
zajímavě obrací podezření směrem, jenž se mu hodí, svázanýho šámuse, kterej je
pořád v&nbsp;limbu, položí na kanape a&nbsp;provede na něm úhlednej <span class="e-booktirazacitacetextkurzivachar">genickschuss</span> pistolí Pete Starretta. Pořád
to teda&nbsp;– Raglánek se zarazí&nbsp;– může bejt Pete. Ba ne, zavrtím hlavou,
duchové Granady ve mně vyvolávaj náladu ještě mystičtější než včera v&nbsp;Růžový
džungli, a&nbsp;já pravím: Pete ne. Všechno se to mohlo stát, jak řikáš,
Ezekielku, až na to, že vrah nejen nad tou fotografií, ale i&nbsp;nad tou
pistolí dostal nápad: fotočka ukazuje na Henricksona, pistolka na Starretta.
Takže to bude&nbsp;– Někdo třetí! škytne Raglánek a&nbsp;zapomene mě oslovit
jedním ze svejch vynalézavejch <span class="e-booktirazacitacetextkurzivachar">pet names</span>,
což mě zamrzí, ale přesto zamrkám řasama na souhlas. Číšník přede mě postaví
sklenici <span class="e-booktirazacitacetextkurzivachar">orange juice</span>, mně zakručí
v&nbsp;břiše jako každý ráno, ale pak ji odhodlaně vypiju, <span class="calibre5">a&nbsp;tím moje snídaně skončí. A&nbsp;přesto jsem
v&nbsp;Americe přibrala už sedmnáct a&nbsp;čtvrt deka</span>! Neboli já nevím
kolik poundů. Nevím, čím to. Asi taky ty zlomyslný duchové. Třetí, zamumlá
skoro zděšeně Raglánek. Zase ta kabala! A&nbsp;mně to taky napadne
a&nbsp;v&nbsp;duchu maluju muří obrazce po bílejch servítkách Granady, zatím
však opravdu jen v&nbsp;duchu. Třetí! Rocky Mellow! Ten chlápek, co jedinej má
to somnambulní alibi, ne? Nebo ne? Já myslim, že jo, povídám.</p>

<p class="e-bookprozatext">Avšak Raglánek zavrtí hlavičkou. Myšlení je pouze
výjimečně silnou stránkou ženského pohlaví, tou je spíše intuice, zafilozofuje,
což mě vůbec nevzruší, poněvač to opakujou všichni mudrci v&nbsp;kalhotách
s&nbsp;používaným poklopcem jako nějakou převratnou novinku a&nbsp;zapomínaj
přitom, že z&nbsp;každýho pravidla existujou výjimky, a&nbsp;to u&nbsp;obou
pohlaví, a&nbsp;zase zapomene připojit mazlivý slovíčko, což mě naopak vzruší,
přesně řečeno namíchne. Přesto pravím pokorně: Máš pravdu, <span class="e-booktirazacitacetextkurzivachar">snitzlefritz</span><i class="calibre10">,</i> copak sem přehlídla?
a&nbsp;Raglánek se ani po tom strašným <span class="e-booktirazacitacetextkurzivachar">pet name</span><i class="calibre10">
</i>nedovtípí a&nbsp;praví: Že ti chci eště něco říct, co se týká našeho
případu. <span class="e-booktirazacitacetextkurzivachar">Oodlum</span><i class="calibre10">,</i> dořeknu za
něho a&nbsp;pak vysypu z&nbsp;rukávu, jak jsem se to kdysi navrčela z&nbsp;Thesauru
americkýho slangu: <span class="e-booktirazacitacetextkurzivachar">peach, pearl, peony, pat
lamb, piggy wiggy, puds, punkin, pie,</span> sakra, Ezekieli, <span class="e-booktirazacitacetextkurzivachar">sugarcookie, sweetums, whoozit</span> a&nbsp;<span class="e-booktirazacitacetextkurzivachar">za-za!</span> takže Raglánek se dovtípí, praví
velice hezky: Promiň, <span class="e-booktirazacitacetextkurzivachar">bright eyes</span><i class="calibre10">,</i>
už se nezlob a&nbsp;radši se koukni na tohle! a&nbsp;hodí přede mě fotku, na
který je nějaká zvětšená mužská ruka bez prsteníku a&nbsp;drží zapalovač. Co je
to, Zeke? zeptám se a&nbsp;Raglánek povídá: Pamatuješ na tu fotku, co si na ní
ty dvě děťátka hrajou na desegregaci? Tak tohle je ten kuřák nalevo vod nich,
zvětšenej. Chybí mu prst, poznamenám. Máš oči nejen krásný, <span class="e-booktirazacitacetextkurzivachar">bright eyes</span><i class="calibre10">,</i> ale taky jima umíš
vidět, vysekne mi milej Raglánek poklonu. A&nbsp;komu že chybí prsteník na
pravý ruce? otáže se řečnicky. Našemu příteli Timu O’Malleymu! Takže to asi
bude židovská mystika, dodá smutně. Pane Bože! zvolám, nepříjemná vidina striptýzu,
příjemná jenom ve snu, rychle mizí a&nbsp;kolem mě se začnou honit duchové toho
vyplyšovanýho hotýlku. Popadnu servítek, z&nbsp;kabelky vytáhnu špačka a&nbsp;na
servítku rychle vzniká následující obrazec:</p>

<p class="e-bookhvezdickystred"><img alt="7" src="../Images/7.jpg"/><br/></p>

<p class="e-bookodsazeniodstavcepred"><span class="e-booktirazacitacetextkurzivachar">Damned, baby!</span> vykulí oči Raglánek. Ty ses
zbláznila! Ne, odseknu a&nbsp;vraštím čelo a&nbsp;mozek mi pracuje, zase hodně
šejdrem, ale na plný obrátky. A&nbsp;tu radost, abys mě viděl v&nbsp;<span class="e-booktirazacitacetextkurzivachar">birthdaysuit</span><i class="calibre10">,</i> ti neudělám,
Ezekielku. Vidíš, jak se nám to pěkně skládá do trojúhelníků? Jak nám tu
vznikaj nový spojnice? O’Malley&nbsp;– Henrickson, O’Malley&nbsp;– Connie&nbsp;–
chybí nám jen ta šestá mrtvola, abysme to celý mohli dát do Davidový hvězdy,
pravím. A&nbsp;ta šestá mrtvola je Henrickson, povídám. Jenže ten je naživu,
řekne Raglánek. Tak už dlouho nebude, ušklíbnu se. A&nbsp;máme tu novou
spojnici O’Malley&nbsp;– Connie, takže kvůli mystický symetrii musí existovat
taky spojnice Leary&nbsp;– Mac Dougall! A&nbsp;taky&nbsp;– čučím na svůj
grafickej výtvor a&nbsp;v&nbsp;hlavě mi hučí a&nbsp;Raglánek vrtí kanadským trávníčkem&nbsp;–
taky Leary&nbsp;– Henrickson, dyž je Henrickson&nbsp;– O’Malley, a&nbsp;Raglánek
vzdychá, <span class="e-booktirazacitacetextkurzivachar">baby</span>, ty trojčíš, a&nbsp;já
si rovněž v&nbsp;duchu říkám, Evi, striptýz bude, tohle přece neni možný!
a&nbsp;vzpomenu si na malůvky, co je v&nbsp;Shakespearových verších dělal
Cejnek, takovej brejlatej študent anglistiky, co za mnou chodil, ještě když
jsem zpívala v&nbsp;T-clubu, a&nbsp;co měl fixní ideu, že Macbetha napsala
královna Alžběta a&nbsp;zašifrovala se do textu, a&nbsp;tak spojoval po
stránkách písmenka a&nbsp;vycházely mu podobný takový trojúhelníky a&nbsp;hrbatý
můří nohy, a&nbsp;Raglánek praví: Nech toho, <span class="e-booktirazacitacetextkurzivachar">cutiepie</span><i class="calibre10">,</i> a&nbsp;radši si mě
doposlechni. A&nbsp;všimni si toho zapalovače, praví. Všimnu si, a&nbsp;nic. No
to přeci neni zapalovač. Teda přesně vzato neni to jenom zapalovač. Je to fízlovská
mikrokamera. A&nbsp;O’Malley s&nbsp;ní fotí ty dva na lavičce, praví Raglán
jakoby nic.</p>

<p class="e-bookprozatext">A&nbsp;já&nbsp;– to znamená&nbsp;– tak počkat. Počkat!
O’Malley fotí ty dva na lavičce a&nbsp;sám je vyfocenej McPhersonem. Věděl
McPherson, že kromě svejch ptáčátek zvěčnil taky kolegu? Nebo ne? Bůhví. <span class="e-booktirazacitacetextkurzivachar">Pravděpodobně to ale nevěděl vrah!</span> O’Malleyho
nejde na fotce normálního formátu poznat. Zrzavej? povídám a&nbsp;zamyslím se.
Jo, zrzavej, praví Raglánek, a&nbsp;já v&nbsp;duchu vidím toho hezkýho šámuse
MacDougalla, jak zírá do temnejch hlubin Růžový džungle a&nbsp;najednou tam
docela jasně mezi růžovejma koulema svítí ten loupežnickej kotlík, teda spíš
makovice jak mrkev, <span class="e-booktirazacitacetextkurzivachar">honeymoon</span><i class="calibre10">,</i>
pravím, nebyl O’Malley někdy v&nbsp;trablu? Myslim s&nbsp;váma? Tedy s&nbsp;policií?
Neinkasoval von někdy vod někoho na základě příslibu, že dyž ten druhej
vodmítne inkaso, doví se na toho druhýho něco někdo třetí, co se ten třetí na
toho druhýho neměl dovědít? To nevim, povídá Raglánek, ale můžu to zjistit. Jenže
podívej, praví. Jedině dyž se snímek zvětší, vobjeví se absence prstu a&nbsp;zapalovač
transmutuje ve fotomikrokameru. Je zrzavěj, ale tady má na hlavě klobouk,
a&nbsp;ten mu stíní ksicht. Kde stojí psáno, že žárlivost je omezená pouze na
manžele, <span class="e-booktirazacitacetextkurzivachar">chickabiddy</span>. No to je fakt,
rychle přisvědčím. Já nebyla nikdy vdaná, a&nbsp;co bych mohla povídat! Někdy
mi to povíš, jo? praví Raglánek a&nbsp;jemně zrudne. Ale teď sem tu služebně
a&nbsp;musim pracovat. Teda, O’Malleyho si moh najmout Leary. Protože pojal
jistý podezření vohledně starýho nemravy Henricksona, tak aby mu hlídal jeho
milou, Connii Starrettovou a&nbsp;– <span class="e-booktirazacitacetextkurzivachar">damned</span>!
zakleje najednou slušně, poněvač starobyle, muj milej, tedy dosud jen obrazně,
detektiv. To by správně musel bejt mrtvej Henrickson. Henrickson se přeci drží
s&nbsp;Connií za ruce. A&nbsp;já mám pocit jako při černý mši a&nbsp;pravím:
Však von třeba eště bude. Měli byste ho hlídat. Ledaže, povídám a&nbsp;zamyslím
se, ledaže <span class="calibre5">O’Malleyho najal ve skutečnosti
Henrickson&nbsp;– ale blbost! Žádná bl</span>bost, <span class="e-booktirazacitacetextkurzivachar">baby doll</span>! skočí mi do řeči Raglánek. Já ti
do toho tvýho kabalistickýho zrcadla přidělám eště jednu spojnici, ačkoliv tim
blednou moje vyhlídky na&nbsp;– začervená se. Koukni: Leary&nbsp;– MacDougall!
praví a&nbsp;energicky to narýsuje, takže teď už je to dokonalost sama a&nbsp;mohlo
by to jít rovnou na čarodějnickou výstavu:</p>

<p class="e-bookhvezdickystred"><img alt="8" src="../Images/8.jpg"/><br/></p>

<p class="e-bookodsazeniodstavcepred">MacDougalla, povídá
Raglánek, si najal Pete Starrett a&nbsp;Learymu jeho šámus O’Malley nějak bokem
zjistil, že MacDougall je mu&nbsp;– myslím Learymu&nbsp;– na stopě. Takže
Leary, kterej už se chystal k&nbsp;vraždě Henricksona, oddělal nejdřív
MacDougalla, aby už neměl možnost něco se dovtípit, a&nbsp;dřív, než moh
dokončit ten svůj bohulibej úmysl a&nbsp;vodkrouhnout Connii a&nbsp;starýho Henricksona,
starej Henrickson, protože ten měl hlášku vod McPhersona&nbsp;– a&nbsp;řikalas
přeci, že McPherson je vyděrač, já si to zjistím, to by vysvětlovalo, proč
McPherson fotil vlastního zaměstnavatele <span class="e-booktirazacitacetextkurzivachar">in
flagranti</span>, tak tedy starej Henrickson Learyho předešel, je to teda
nějaký zamotaný&nbsp;– To je, pravím protože ne McPherson, ale O’Malley má bejt
vyděrač, ale Raglánek najednou zařval, opět slušně: <span class="e-booktirazacitacetextkurzivachar">Damned!</span> a&nbsp;majitel Granady, kterej jde
zrovna kolem, si ho káravě změří, neboť je věřící mormon. Všechno špatně! sténá
Raglán a&nbsp;vytahuje z&nbsp;kapsičky u&nbsp;vesty tlustej červenej krejón. Je
třeba doplnit naši diabolickou geometrii vo další spoje, a&nbsp;ty, <span class="e-booktirazacitacetextkurzivachar">baby</span>, zcela, ale úplně, měněj podstatu! Pak
vyreje červeným krejónem do servítku, co má na mysli:</p>

<p class="e-bookhvezdickystred"><img alt="9" src="../Images/9.jpg"/><br/></p>

<p class="e-bookodsazeniodstavcepred">Pozoruje to jak hlubokomořská
ryba, otvírá a&nbsp;zavírá pusu a&nbsp;nic neříká, já valím augny, v&nbsp;hale
Granady je atmosféra cvokhausu. Tak, a&nbsp;máme místo židovský hvězdy vo šesti
cípech dobrej starej katolickej kříž, vzdychne a&nbsp;volá na číšníka kvůli
nový whisky. Henrickson najal McPhersona, Leary O’Malleyho, poněvač McPherson
je taky Ir a&nbsp;taky zrzavej! Koukne na mě, jak mi dal fleka. <span class="e-booktirazacitacetextkurzivachar">Kříž</span>, povídá, a&nbsp;žádná hvězda, co je ty
naši kluci katolický donutili nosit židáky ve Španělsku. A&nbsp;po nich Hitler,
podotknu já, cítím vzadu na krku dech Belzebuba, ale ovládnu se a&nbsp;dodám: V&nbsp;Německu.
A&nbsp;náhle se mi celá mystika počne nějak sesypávat. A&nbsp;už vím, že to
není Belzebub, ale voči těch plešounů, a&nbsp;že tomu striptýzu přece jen
neuklouznu, a&nbsp;pravím: A&nbsp;žádný kluci katolický, ale kluci arabský. Dyž
vokupovali Španělsko pro Mohameda. A&nbsp;teprve po těch Hitler.</p>

<p class="e-bookprozatext">Mystika, jak je krásná, je už sesypaná jako domeček z&nbsp;karet,
co se mu to stejně podobá, co jsme spáchali na servítku. A&nbsp;duchové Granady
budou obyčejný mechanický závady, jaký se daj čekat, když v&nbsp;Granadě do elektriky
fušuje útěkem do svobodnýho světa dobře prokádrovanej květinář.</p>

<p class="e-bookprozatext">Protože, říkám si v&nbsp;duchu, kdyby to byl Henrickson,
nenechával by v&nbsp;McPhersonový kartotéce svou fotku, to už jsme si řekli
a&nbsp;zase na to zapomněli. A&nbsp;kdyby to byl mystickej trojúhelník, a&nbsp;ne
docela normální manželskej, musel by Henrickson touhle dobou mít už bačkorama
odbubnováno.</p>

<p class="e-bookprozatext"><span class="calibre5">A&nbsp;právě když se
morálně připravuju na myšlenku na striptýz, vrazí do haly v&nbsp;Granadě
podvyživenej pikolík a&nbsp;huláká jako na lesy: <span class="e-booktirazacitacetextkurzivachar">A&nbsp;call for Mr. O’Raglan! A&nbsp;call for Mr.
O’Raglan</span>! Raglánek se zvedne, nohy se mu zapletou do podoby preclíku
a&nbsp;padne si s&nbsp;podvyživeným pikolíkem do náručí. Poté ho pikolík a&nbsp;černošskej
vyhazovák od vchodu donesou do telefonní kabiny a&nbsp;já si, přes obavu
z&nbsp;tloušťky, dám ještě jeden juice, a&nbsp;než ho dopiju, Raglánek je
zpátky jako na koni a&nbsp;bledej jako upír Nosferatu. A&nbsp;opět se vytasí
s&nbsp;tim mastným krejónem a&nbsp;s&nbsp;tváří nehybnou namaluje beze slova
tohle:</span></p>

<p class="e-bookhvezdickystred"><img alt="10" src="../Images/10.jpg"/><br/></p>

<p class="e-bookodsazeniodstavcepred">Načež řekne: A&nbsp;mimoto
se Pete Starrett přiznal. K&nbsp;vraždě? otážu se mechanicky a&nbsp;hledím
zpitoměle na pravé zamítnutou Davidovu hvězdu na servítku. Ne, zabručí
Raglánek. Jenom k&nbsp;tomu, že najal McPhersona, aby mu hlídal Connii, protože
byla moc veselá v&nbsp;r&nbsp;– ozkroku, doplním ho a&nbsp;on se ani teď
nezapomene začervenat a&nbsp;stříbrným parkerem připisuje k&nbsp;hvězdě
legendu:</p>

<p class="e-bookhvezdickystred"><img alt="11" src="../Images/11.jpg"/><br/></p>

<p class="e-bookodsazeniodstavcepred">A&nbsp;nakonec na nejvyšší,
zatím pořád prázdnej cíp hvězdy, pečlivě a&nbsp;krasopisně namaluje tiskacíma písmenama:
</p>

<p class="e-bookprozatext">HENRICKSON </p>

<p class="e-bookprozatext">Fakt? zadrhne se mi v&nbsp;krku.</p>

<p class="e-bookprozatext">Raglánek přikývne.</p>

<p class="e-bookprozatext">Takže máme komplet všech šest nebožtíků, pomyslím si,
a&nbsp;budem si asi muset opatřit tu kabalu, jinak se nehnem z&nbsp;místa,
napadne mi s&nbsp;hrůzou.</p>

<p class="e-bookprozatext"><span class="calibre3">A&nbsp;trošku mě
utěší, že striptýz se <span class="e-booktirazacitacetextkurzivachar">after all </span>přece
jen asi konat nebude.</span></p>

<p class="e-bookhvezdickystred">*&nbsp;*&nbsp;*</p>

<p class="e-booktirazacitacetext">Raglánka jsem musela z&nbsp;Granady
odvézt domů taxíkem; přebral. A&nbsp;telefonicky ho omluvit v&nbsp;Homicide
Bureau pro náhlou nevolnost. Stačil mi ještě říct, že Henricksona našli v&nbsp;Central
Parku zabitýho tupym úderem. Někdo v&nbsp;Homicide Bureau si pospíšil a&nbsp;zjistil
alibi všech zbejvajících členů Conniina kroužku, a&nbsp;měl je pouze Pete, toho
měli fízli pod dozorem. Johnny Starrett i&nbsp;Rocky Mellow tu noc zase jen
spali údajně doma ve svých osamělých ložnicích.</p>

<p class="e-bookprozatext">Raglánek přebýval na horním konci Greenwich Village,
tak jsem si to namířila pěšky po Broadwayi nahoru do města, aby mi vítr, co
pořád fouká tou divnou ulicí, udělal v&nbsp;hlavě trochu pořádek a&nbsp;vyhnal
mi z&nbsp;ní duchy Granady i&nbsp;všechna ostatní nehmotná stvoření, neboť mi
ze všeho začalo být úzko. A&nbsp;škobrtala jsem na vysokých podpatcích,
permanentně předbíhaná (to se pak vždycky před člověkem otočej, aby se jako
koukli někam za něj, ale ve skutečnosti se chtěj přesvědčit, jestli fasáda
zpředu stylově odpovídá zadnímu traktu) a&nbsp;občas i&nbsp;oslovovaná
metropolitníma typama, který zdá se taky nemaj v&nbsp;palici nic jinýho než
lože, skoro jako já, až jsem se dotrmácela na Čtyřiatřicátou ulici
a&nbsp;z&nbsp;Macyho obchodního domu se právě vyvalily prodavačky. Vítr mi
v&nbsp;hlavě pečlivě zamet, tak dokonale, že jsem tam najednou měla docela
střízlivej podvečer a&nbsp;připadalo mi absolutně nemožný, že by někdo v&nbsp;tomhle
střízlivě šílenym městečku vraždil jako v&nbsp;románech Elleryho Queena podle
sedmera hlavních hříchů, nebo podle dětskejch říkaček jako u&nbsp;Agathy
Christie, že by vraždil podle mystickýho šesticípýho symbolu, tak jsem zapadla
do rozsvíceného <span class="e-booktirazacitacetextkurzivachar">Chock Full O’Nuts</span>,
takovýho příjemnýho newyorskýho automatu, plnýho zrzavejch černošek a&nbsp;platinovejch
blondýn s&nbsp;pletí jako zaprášenej škraloup, a&nbsp;požádala jsem čokoládovou
dívenku v&nbsp;bílým čepci a&nbsp;ve žlutejch pracovních šatech k&nbsp;tělíčku
jako z&nbsp;výkladní skříně u&nbsp;Macyho o&nbsp;jedno <span class="e-booktirazacitacetextkurzivachar">coffee </span>a&nbsp;jeden <span class="e-booktirazacitacetextkurzivachar">Grandma’s Brambleberry Pie</span><i class="calibre10">,</i> neb jsem
to celá já, k&nbsp;snídani <span class="e-booktirazacitacetextkurzivachar">juice</span><i class="calibre10">,</i>
a&nbsp;pak se naperu vostružinovym koláčem. Dala jsem si dva a&nbsp;pak ještě
jeden, Američani tím pohrdají a&nbsp;veleběj evropský ašanty, ale mně chutná
tak, že mu prostě neodolám. Obsluha je tu vzorná: čokoládová dívenka vezme do
čokoládových prstíků s&nbsp;růžovými nehtíky jeden <span class="e-booktirazacitacetextkurzivachar">brambleberry pie</span><i class="calibre10">,</i> zamaže si ty
prstíky od šlehačky, ty utře o&nbsp;štíhlej bok, plácne <span class="e-booktirazacitacetextkurzivachar">brambleberry pie</span> na talířek, když ho
předtím vyndala z&nbsp;hygienickýho balení, týmiž čokoládovými prstíky vezme
ode mě umolousaný dolárek, zazubí se na čokoládového štráfka na konci pultu
emailovým chrupem, že vzdychnu závistí, mě ignoruje a&nbsp;potom těmi prstíky
od šlehačky, od umouněných dolárků a&nbsp;bůhví od čeho ještě počne vyrábět <span class="e-booktirazacitacetextkurzivachar">ham sandwich</span> pro dámu vedle, která má na
hlavě menší růžovou zahradu plnou voskovejch pelargonií.</p>

<p class="e-bookprozatext">Dám se tedy do přemejšlení a&nbsp;jsem ze všeho úplně
mišuge. Tak Connii, tu fuchtli nebohou, hlídali dva: O’Malley, kterýho si najal
Henrickson nebo Leary, a&nbsp;McPherson, najatej Petem Starrettem, což ale
přiznal, až když ho dva dni ždímali. Je potom tak zcela vyloučeno, že i&nbsp;O’Malleyho
si najal Pete, aby se zasichroval? Není, můj drahý Watsone, oslovím sama sebe,
a&nbsp;znova mi blejskne mozkovnou ten hezkej šámus a&nbsp;ta zrzavá makovice.
Praštím se do čela, aby se mi to v&nbsp;hlavince srovnalo, a&nbsp;lhostejný
kukadla černý dívenky, v&nbsp;kterejch se panenky otáčej jak kulička na ruletě,
na mně na chvilinku spočinou s&nbsp;prchavým zájmečkem a&nbsp;pak počnou opět
hrát biliár s&nbsp;očima hnědýho flinka, co se na konci pultu opíjí pepsi
colou. Ale no jasně, <span class="calibre5">Evinko. Fakt, nebo skoro
fakt je, že v&nbsp;Růžový džungli byl někdo zrzavěj</span>. A&nbsp;moh to bejt
jak McPherson, tak O’Malley. A&nbsp;Pete si najmul McPhersona, a&nbsp;kvůli
kontrole přes McPhersona i&nbsp;O’Malleyho. Pete na takovej <span class="e-booktirazacitacetextkurzivachar">service </span>měl. A&nbsp;když potom umístil
kuličky v&nbsp;tělíčkách McPhersona, Learyho a&nbsp;Connie, O’Malley ho přišel
ždímat. Takže ho křísnul rovněž.</p>

<p class="e-bookprozatext">Jo, seš chytrá, Evinko, dokazuješ, že ženský myšlení
svědčí. Jenže: Pete nemoh oddělat Henricksona, to už byl pod dozorem
chlupatejch, a&nbsp;nebudeš přeci nikomu namlouvat, že Henrickson se šel
v&nbsp;noci jen tak projít do Central Parku a&nbsp;pad tam za oběť chuligánum.
A&nbsp;proč taky vyžvanil to o&nbsp;tý použitý zbrani? Že protože pod svícnem
bejvá tma? Že protože nejlepší skrýš je ta všem na očích, jak nám to při
literatuře na biskupáku tvrdil páter Celer, S. J., podle nějaký povídky Edgara
Allana Poeho? Pěkná blbost, Evi. Ještěže tě neslyší Raglánek. Mrknu na hodinky,
sedum pí em, sklouznu z&nbsp;baržidličky, odstrčím svými béžovými prstíky
tuberkulózní hruď nějakýho sexuálně nezaměstnanýho, kterej mi nabízí svý
služby, a&nbsp;vyrazim směrem východním po Třiadvacátý ulici ve stínu Empire
State Building směrem k&nbsp;Růžové džungli.</p>

<p class="e-bookhvezdickystred">*&nbsp;*&nbsp;*</p>

<p class="e-booktirazacitacetext">V&nbsp;šatně už štrykuje Bubbles
Marlene svetr stylu Orientální pohádka <span class="calibre5">a&nbsp;popisuje
výrobu <span class="e-booktirazacitacetextkurzivachar">chop suey</span><i class="calibre10">,</i> kterou se našprtala
z&nbsp;knihy <span class="e-booktirazacitacetextkurzivachar">Chinese Cooking</span></span><i class="calibre10">,</i>
co ji študuje mezi svlíkačkama. Má dnes narozeniny, manžel jí zakoupil nemravný
negližé v&nbsp;jednom z&nbsp;těch poťouchlejch krámků na Dvaačtyřicátý ulici,
s&nbsp;otvory tam, kde nemaj být, olemovanýma ještě k&nbsp;tomu kraječkama, což
ten mužíček pokládá za povedenej americkej žertík a&nbsp;Bubbles zřejmě taky.</p>

<p class="e-bookprozatext">Svlíknu se, oblíknu župan, dřepnu k&nbsp;zrcadlu, vemu
<span class="e-booktirazacitacetextkurzivachar">make up</span><i class="calibre10"> </i>a<i class="calibre10">&nbsp;</i>s&nbsp;<span class="e-booktirazacitacetextkurzivachar">make upem</span> na půl cestě k&nbsp;nosíku,
kterej obdivoval celej biskupskej gympl, se hluboce zamyslím. Duchové Granady,
ta mysteriózní sebranka, jestli to nejsou jen nevědomosti bejvalýho floristy,
ale skutečnost, ve mně pracujou. McPherson i&nbsp;O’Malley s&nbsp;odchodem
Connie a&nbsp;Learyho z&nbsp;tohoto světa nad vší pochybnost souvisej. To se dá
téměř dokázat: je tu ta kulička v&nbsp;tělíčku a&nbsp;je tu ta fotka. Jediný,
co se příliš dokázat nedá, je souvislost toho třetího šámuse, MacDougalla,
s&nbsp;nebožtíčkama z&nbsp;Orchard Lane.</p>

<p class="e-bookprozatext">Nebo dá? Mysli, Evi, pobízím svou utejranou hlavinku
a&nbsp;probírám znova tu páteční společnost v&nbsp;Růžový džungli. Že by se
Pete zasichroval nejen O’Malleyem, ale taky mystickym číslem tři? Tři šámusové?</p>

<p class="e-bookprozatext">Nemoh. Neboť v&nbsp;Růžové džungli seděl MacDougallův
chlebodárce a&nbsp;Pete tam neseděl. A&nbsp;jsi zase tam, kdes už jednou byla, <span class="e-booktirazacitacetextkurzivachar">bright eyes</span><i class="calibre10">.</i> Ta pánská prostopravda
o&nbsp;dámský schopnosti myslet asi platí.</p>

<p class="e-bookhvezdickystred">*&nbsp;*&nbsp;*</p>

<p class="e-booktirazacitacetext">Sotva jsem vylezla na pódium,
spatřila jsem u&nbsp;stolu v&nbsp;první řadě Raglánka. Byl zřejmě vzkříšenej
kávou a&nbsp;<span class="e-booktirazacitacetextkurzivachar">miltownem </span>a&nbsp;vypadal
nádherně. Zelená barva pleti komplementovala s&nbsp;malinovejma světýlkama
Růžový džungle v&nbsp;oranžověj tyrkys, takže trochu připomínal obsidiánovou
masku faraóna, mžoural na mě a&nbsp;od vedlejšího stolu ho s&nbsp;morálním
nesouhlasem sledovala korpulentní dáma nějakýho drobnýho pána, jenž vypadal na
zámožnýho realitáře odněkud z&nbsp;Balíkovaa do New Yorku si patrně přijel
vyhodit z&nbsp;kopýtka, ale zapomněl odložit manželku na některý z&nbsp;místních
far. Takže Raglánek na mě valí zřítelnice, manželka od vedle ho mlčky odsuzuje
a&nbsp;Louis Bijou udeří v&nbsp;bubny, Sticky Lips Charlie, náš <span class="e-booktirazacitacetextkurzivachar">trumpet man</span><i class="calibre10">,</i> strčí do trumpety
sordinku a&nbsp;spustí <span class="e-booktirazacitacetextkurzivachar">rocking blues</span><i class="calibre10">
</i>a<i class="calibre10">&nbsp;</i>já sejmu swingovat pánevní kostí, jednak že to mám ve smlouvě
kvůli plešounům, a&nbsp;hlavně aby Raglánek měl nač poulit ty zřítelnice,
a&nbsp;pěju: <span class="e-booktirazacitacetextkurzivachar">If you don’t want me, honey,
cast me in the deep blue sea.</span> Manželka nastraží uši a&nbsp;odsuzuje
i&nbsp;ten neviňoučce tradiční text, a&nbsp;já: <span class="e-booktirazacitacetextkurzivachar">I</span>&nbsp;<span class="e-booktirazacitacetextkurzivachar">says,
if you don’t want me any more, honey&nbsp;</span>– a&nbsp;Raglánek prudce
zavrtí hlavičkou, jako že u&nbsp;něj tahle eventualita vůbec nepřichází v&nbsp;úvahu&nbsp;–
<span class="e-booktirazacitacetextkurzivachar">cast me in the deep blue sea. So the whale
and the fish</span><i class="calibre10">,</i> zpívám, a&nbsp;náhle&nbsp;– <span class="e-booktirazacitacetextkurzivachar">can make a&nbsp;fuss over me</span><i class="calibre10"> </i>a<i class="calibre10">&nbsp;</i>náhle&nbsp;–
dokázat to nemůžu, ale něco mi to říká, něco, jako se mi to někdy, dost zřídka,
přihodilo v&nbsp;hodinách filozofické propedeutiky na našem starém klasickém
biskupáku, když nás u&nbsp;tabule přísně zkoušel z&nbsp;logiky pan profesor
páter Propílek, S. J., nás dvě externistky, mě a&nbsp;Lubomíru, a&nbsp;nakonec
nám oběma dal dostatečně čistě jen z&nbsp;milosti boží, protože jenom ta nám
dvěma zfeminizovanejm ubožačkám občas vnukla správný řešení. A&nbsp;úplně se
zapomenu klanět a&nbsp;pukrlovat a&nbsp;stojím na pódiu v&nbsp;Růžové džungli,
obklopená plyšovejma opičkama, a&nbsp;vejrám na mikrofon, jako kdybych před
sebou zřela svatej grál, až mě Louis Bijou musí dotáhnout za plentu a&nbsp;domlouvá
mi tam otcovskym hlasem a&nbsp;ryzím harlemským argotem, že LSD je velice
zhoubná věc a&nbsp;já jsem na takový neřesti ještě velice mladá, což je
důkazem, že i&nbsp;tatík Bijou podléhá obecný vlčí mlze, způsobený mým
kosmetickým uměním.</p>

<p class="e-bookprozatext">A&nbsp;už jsem v&nbsp;šatně, a&nbsp;už je v&nbsp;šatně
taky Raglánek, kde se vzal tu se vzal, až Bubbles stydlavě vyjekne, neboť si
právě upevňuje fíkovej list, a&nbsp;skočí za španělskou stěnu v&nbsp;rohu,
a&nbsp;já vydechnu: Raglánku! Milej Raglánku! a&nbsp;vrhnu se mu kolem krku.
Honem běž a&nbsp;zeptej se&nbsp;– a&nbsp;když on se potom rozběhne, aby se
zeptal, jakmile zmizne a&nbsp;Bubbles ve fíkovym listu vyleze zeza španělský
stěny, padne na mě zničehož nic po tý radosti najednou děs, že je teda
definitivně po mystice a&nbsp;že takovej fíkovej list čeká i&nbsp;na mě, ale
řeknu si, no co, a&nbsp;třeba Raglánek na uskutečnění ty sázky nebude ani
trvat, protože&nbsp;– to už jsem pevně rozhodnutá&nbsp;– uspořádám pro něj
soukromé představení, a&nbsp;to patrně dnes v&nbsp;noci v&nbsp;Granadě.</p>

<p class="e-bookhvezdickystred">*&nbsp;*&nbsp;*</p>

<p class="e-booktirazacitacetext">Čili na něj čekám na širokém
loži, jímž jsem se po návratu z&nbsp;práce <span class="calibre3">nechala
dvě minuty vibrovat, v&nbsp;negližé, který mi na jaře ve Stockholmu</span>
věnoval nějakej Petersen, o&nbsp;němž ale Raglánkovi vyprávět nehodlám, a&nbsp;za
oknem Granady svítí okna SEWER TOYS COMPANY, jenže si v&nbsp;nich nyní
nelisujou nosy shromáždění babbittové, nýbrž jenom uklízečky šmejdí mopem po
podlaze.</p>

<p class="e-bookprozatext">A&nbsp;čas plyne, letí, červencový hvězdičky nad New
Yorkem ovívá připálenej vítr. Konečně ve dvě zvoní telefon. Můžu přijít nahoru,
<span class="e-booktirazacitacetextkurzivachar">baby</span><i class="calibre10">,</i> táže se Raglánek, ačkoliv
vůbec nemusí, a&nbsp;já pocítím prudkou slast z&nbsp;neřestnýho vědomí, že
v&nbsp;tom mym morálnim životě, jenž se naprosto srovnává se ctí občana své
socialistické vlasti, jak to stojí psáno v&nbsp;mém <span class="e-booktirazacitacetextkurzivachar">passportu</span><i class="calibre10">,</i> bude zas jedno malé
nemorální intermezzo, které se možná nesrovnává se ctí socialistického občana, ale
je zas na druhý straně pro něj dost typické, a&nbsp;tedy omluvitelné, a&nbsp;pak
se taky těším, že se vlastně dozvím, jestli to všechno bylo tak, jak mi to
našeptal pan profesor propedeutiky Propílek, S. J., ale to jen tak bokem, na
tom mi v&nbsp;tuhle chvíli ani moc nezáleží.</p>

<p class="e-bookprozatext">Rozložím se vilně na loži, rozsvítím noční lampičku
a&nbsp;čekám. Po dlouhý tichý chodbě sedmnáctýho poschodí Granady zazní
uspěchaný Raglánkovy kroky a&nbsp;potom diskrétní zaťukání. <span class="e-booktirazacitacetextkurzivachar">Come in, honey! </span>vybídnu ho svým zastřeným <span class="e-booktirazacitacetextkurzivachar">sexy</span> hlasem, ale on místo diskrétního
vstupu zařve z&nbsp;plnejch plic: <span class="e-booktirazacitacetextkurzivachar">Damned!</span><i class="calibre10">,</i>
až nade mnou slečna Donellová, která se v&nbsp;noci bojí lupičů, spadne
leknutím z&nbsp;postele.</p>

<p class="e-bookprozatext">Nojo. Zapomněla jsem mu říct, aby si natáh rukavice.
Takže dostal, milej Raglánek, do tělíčka dvě stě dvacet volt, co je duchové
Granady předělávají z&nbsp;newyorského sto dvaceti voltového napětí, neznámo
jak.</p>

<p class="e-bookprozatext1">A&nbsp;pokud jde o&nbsp;ty vraždy, bylo to
přesně tak: Důvod&nbsp;– žárlivost. A&nbsp;jak povídal svého času Raglánek: Kde
stojí psáno, že žárlit uměj pouze manželé? Žárlil teda&nbsp;– kdo? Ale vždyť to
je jasný. Já to věděla od začátku, vlastně, jenomže v&nbsp;tomhle řemesle se
jaksi, no&nbsp;–</p>

<hr/>
  <p class="e-booktirazacitacetext">Vy to už víte jistě taky,
  třebaže od začátku jste to vědět nemohli; zajisté jste, na rozdíl od Evy,
  nehřešili proti jednomu z&nbsp;páterových přikázání.</p>
<hr/>

<p class="e-bookprozatext">Ano,
přirozeně, milánkové. Všema těma mordama si obtížil svědomí Johnny Starrett,
kdo jinej? To on si najal MacDougalla, aby mu hlídal Connii, předstíraje, že
jedná z&nbsp;pověření svýho ostýchavýho bráchy. To on se od téhož chudáka
šámuse dozvěděl, že Connie jemu i&nbsp;bráchovi zahejbá s&nbsp;Learym. Jenže na
Johnnyho MacDougallovy hezký oči nepůsobily. Oddělal ho, aby pozdějc nemoh
prozradit jejich obchodní spojení. To nejdřív, a&nbsp;současně na Conniině
stroji ve vile svýho bráchy, kde byl jakožto brácha pečenej vařenej, napsal ty
dopisy, jeden z&nbsp;nich sobě, a&nbsp;Mellowa přitom vynechal, aby bylo podezření
kombinovanější. Zato sepsal dva navíc, jeden Connii a&nbsp;druhej Learymu,
Connii, aby byla večír doma, a&nbsp;Learymu, aby k&nbsp;ní večer přišel,
a&nbsp;ty pak oba zničil, když si odbyl tu velkou vostrostřelbu. Předtím
v&nbsp;Orchard Lane, podle očekávání, uviděl McPhersona, o&nbsp;jehož činnosti
věděl od bráchy, neboť brácha potřeboval vrbu a&nbsp;našel ji v&nbsp;bráškovi Johnnym.
Nenápadně se k&nbsp;němu přitočil, křísnul ho a&nbsp;naložil do auta, poté
pistolí, ukradenou bráškovi ze šuplete, zbavil života ty dva ve vile a&nbsp;pak
odvez McPhersona v&nbsp;jeho vlastnim voze do jeho vlastní kanceláře, kde
zjistil, že McPherson to se svou prací myslel příliš vážně. Měl tam už
připravený hlášení i&nbsp;na něho, a&nbsp;tak Johnny vytáh potřetí ten večír
bráchovou pistolku a&nbsp;použil jí proti McPhersonovi, nataženýmu v&nbsp;bezvědomí
a&nbsp;v&nbsp;poutech na kanapi, kam ho odnes z&nbsp;auta, pak zničil v&nbsp;kartotéce
listinnej i&nbsp;filmovej materiál, až na jednu fotku, nad kterou dostal druhej
nápad, tak tu tam nechal, ponivač na ní si starej Henrickson hraje paci paci
pacinky s&nbsp;tou děvkou Connií.</p>

<p class="e-bookprozatext">A&nbsp;tady to trochu přehnal a&nbsp;mimoto se
dopustil tradičního klouznutí každýho vrahouna. Nepoznal, že štráfek se
zapalovačem je šámus O’Malley a&nbsp;zapalovač že je ta mikrokamera, známá ze
všech filmů. Johnny radši běhal za holkama, do kina moc nechodil.</p>

<p class="e-bookprozatext">Proto jaký je asi jeho překvapení&nbsp;– totiž určitě
nemilý&nbsp;– když za nim druhej den po vraždách přijde tentýž nepoznanej O’Malley
a&nbsp;začne ho vydírat. Neboť&nbsp;– to jste se jistě už taky dovtípili, jako
to najednou duchama Granady bylo zjevený mně při pohledu na tu morálně
vzrušenou manželku v&nbsp;Růžový džungli&nbsp;– ten třetí šámus, O’Malley, taky
sledoval Connii, jenomže nikoliv na příkaz Peteho, ani dle přání Johnnyho,
nýbrž v&nbsp;zastoupení Johnnyho manželky Ráchel, tý nemocný spiritistky, který
vůbec nebylo tak fuk, co dělá její manžel po večerech, jak snad předstírala.
Prostě, pracháči maj na <span class="e-booktirazacitacetextkurzivachar">service</span><i class="calibre10">,</i>
co nabízej soukromý detektivní kanceláře, a&nbsp;tak kvůli veselejm zvyklostem
tý bejvalý striptérky Connie Starrettový se činili tři šámusové a&nbsp;všichni
za tu drahocennou pravdu, jak to s&nbsp;ní vlastně bylo, položili život. <span class="e-booktirazacitacetextkurzivachar">O</span>&nbsp;<span class="e-booktirazacitacetextkurzivachar">tempora,
o&nbsp;mores!</span><i class="calibre10"> </i>Jak pravil na biskupáku pan profesor dějepisu páter
Dostálek, S. J., když jsme jednou s&nbsp;Lubomírou přišly do školy v&nbsp;dlouhejch
kalhotách. O’Malley, kterýmu honorář za <span class="e-booktirazacitacetextkurzivachar">service
</span>nestačil, si teda chtěl zavydírat. Jenže tou dobou měl už Johnny svědomí
obtížený čtyřma vraždama, tak mu na nějaký pátý nesešlo. A&nbsp;zrovna tak mu
byl volnej šestej nebožtík, což byl starej Henrickson, ten dolárky sypající
starej nemrava, jenž o&nbsp;Connii taky věděl svý, i&nbsp;o&nbsp;Johnnym
a&nbsp;Petem a&nbsp;o&nbsp;Learym, a&nbsp;protože živit se ničím nemusel, neměl
nic lepšího na práci a&nbsp;dal si to dohromady, až mu vyšla ta slavná neznámá,
a&nbsp;on odešel na Johnnyho apelovat, aby se přiznal a&nbsp;ulehčil svý duši.
Ten starej smilník byl prý velice zbožnej presbyterián, což se přihází poměrně
často. Zbožnejm lidem hřích chutná víc, což můžu potvrdit z&nbsp;vlastní
zkušenosti, odpusť mi to Pán Bůh. No prostě: když máte na svědomí pět
nebožtíků, šestej vám ani nepřijde. Skonal tedy i&nbsp;nemrava Henrickson. Pane
na nebesích! Šest mrtvejch tělíček kvůli jedný odbarvený kurvičce, která měla
v&nbsp;hlavince leda piliny, a&nbsp;i pokud jde o&nbsp;ty dary, z&nbsp;Bubbles
Marlene by Stvořitel nadělal tři takový, a&nbsp;jednu Connii by k&nbsp;tomu
ještě přidal jako vzorek bez ceny.</p>

<p class="e-bookprozatext">Ale tak to chodí na tom světě, všechno je klam a&nbsp;mam
a&nbsp;trápení ducha, popřípadě i&nbsp;těla. Raglánek dovyprávěl vyprávění o&nbsp;svý
noční úřední návštěvě u&nbsp;paní Ráchel Starrettové, kam jsem ho poslala, jak
jsem mu v&nbsp;šatně padla kolem krku, protože se mi všechno nějak samo od sebe
dalo dohromady, sundal si sako a&nbsp;rozepjal vestu, a&nbsp;já, ať jsem se
duševně namáhala sebevíc, nikde jsem v&nbsp;tom už žádnou mystiku nemohla
objevit, ale už mi to bylo jedno. Potom vylíčil třetí stupeň, co ho použili na
Johnnym Starrettovi, a&nbsp;sundal si přitom kravatu a&nbsp;rozepjal knoflík
u&nbsp;kalhot, protože ho prej škrtily, a&nbsp;spravil mě o&nbsp;Johnnyho
zhroucení a&nbsp;přiznání. Když to dokončil, co bych to zapírala, ležel už
vedle mě v&nbsp;loži a&nbsp;jedno moje období mravnosti právě začínalo brát za
svý. A&nbsp;když to všechno dovylíčil, vzal mě do náručí a&nbsp;zamilovaně
vzdych: <span class="e-booktirazacitacetextkurzivachar">Oh baby, baby!</span> Ty moje sladká
hlavičko! Kde se to v&nbsp;tobě všecko vzalo, ty kebuličko kulaťoučká! Jenže
rukama jel po něčem jiném, i&nbsp;když rovněž kulatém, ale ne po hlavičce.</p>

<p class="e-bookprozatext">Duchové Granady však byli na stráži. Jak se Raglánek
vzepřel nohama, aby se projevil jako muž, zavadil palcem nožičky o&nbsp;ten
pekelnej stroj na výrobu rajskýho pocitu u&nbsp;pelesti mýho lože a&nbsp;lože
se pod náma počalo chvět a&nbsp;chvělo se víc a&nbsp;víc a&nbsp;nepřestávalo
a&nbsp;mně to najednou, opravdu nevím proč, zničeno nic přišlo k&nbsp;smíchu
a&nbsp;já se rozchechtala, úplnej záchvat, a&nbsp;ne a&nbsp;ne přestat, a&nbsp;lože
se chvělo a&nbsp;chvělo, a&nbsp;teď už třáslo jako asi tenkrát v&nbsp;hříšnejch
Pompejích, shodilo nás na zem, mě na jednu a&nbsp;Raglánka na druhou stranu,
a&nbsp;protože ani na zemi jsem se nepřestala chechtat, Raglánek se urazil
a&nbsp;odešel.</p>

<p class="e-bookprozatext">Prý nesnáší cynické ženy, oznámil mi potom, když jsem
ho, litujíc toho nevhodného záchvatu veselí, zastihla druhej den ráno
telefonem. Ale já teda nevím, <span class="e-booktirazacitacetextkurzivachar">kdo</span> je
cynickej, když on hned nato a&nbsp;velmi upjatě dodal, že očekává dodržení naší
sázky. Já teda nevím.</p>

<p class="e-bookprozatext">Takže teď chodím po těch obchodech s&nbsp;americkým
způsobem humoru na Dvaačtyřicátý ulici, co tam manžel naší Bubblesky koupil to
děravý negližé, a&nbsp;sháním fíkovej list.</p>

<p class="e-bookprozatext">Ale maj jenom samý děsně maličký, vůbec se na to
netěším.</p>

</div>
</body>
</html>