<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Hříchy pro pátera Knoxe</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection20">

<p class="e-bookprozatextkurzivabezpredsazeniprvradku">&#160;</p>

<p class="e-bookprozatextkurzivabezpredsazeniprvradku">&#160;</p>

<p class="e-bookprozatextkurzivabezpredsazeniprvradku">&#160;</p>

<p class="e-booktirazacitacetext">&#160;„Perosím, dámy,“ pravila
osobitou výslovností černovláska s&#160;důlky ve tvářích a&#160;vzhlédla od
novin ke dvěma hochům, kteří podobně jako ona seděli na vyšívaných polštářích
na podlaze. Byly to francouzské noviny a&#160;byli to hoši oblečení v&#160;modrobíle
pruhované kalhoty, jakým se na Západě říká <span class="e-booktirazacitacetextkurzivachar">tights</span><i class="calibre10">,</i>
protože přiléhají k&#160;tělu jako slupka přiléhá k&#160;jablku. Ale nebylo to
na Západě, nýbrž na Malé Straně; pokoj, kde seděli, zdobil malířský stojan
s&#160;netknutým plátnem, orientální koberečky, červotočiví svatí, jaké v&#160;opuštěných
kapličkách kradou podnikaví venkované pro valutové turisty, a&#160;mystické
malby, znázorňující nahé muže, jak podivně propleteni poletují v&#160;oblacích.
Místnost tajemně ozařovala měděná lampa se stínítkem perforovaným do podoby
čínského draka a&#160;uprostřed pokoje ve dvou rokokových křeslech sražených
k&#160;sobě tak, že vzniklo něco na způsob bohatě vyřezávané kolébky, spinkalo
v&#160;pěně bleděmodrého krajkoví růžové děťátko se zlatými vlásky.</p>

<p class="e-bookprozatext">„Perosím, dámy,“ pravila tedy dívka, podala noviny,
které ten den přivezla letadlem z&#160;Paříže, oběma hochům a&#160;hoši jako
jeden muž otevřeli ústa nad velikou fotografií téže dívky s&#160;dolíčky na první
straně a&#160;vydechli: „Ó! No né! Zuzáne!“</p>

<p class="e-bookprozatext">Nad fotografií křičel palcový titulek:</p>

<p class="e-bookprozatext">L’EPOUSE D’UN POLICIER SUÈDE L’HEROINE DU CAS DE
NEUILLY!</p>

<p class="e-bookprozatext">„Tedy Zuzáne,“ řekl pak jeden z&#160;hochů, „až tohle
uvidí tvoje chotice, pukne herdostí.“</p>

<p class="e-bookprozatext">„Houby pukne, Pavlo,“ pravila dívka. „Bude na mě
sperostá, ponivač za pérve: vona žárlí, když se jí někdo plete do řemesla,
obzvlášť žena, a&#160;za déruhé: vona mi zakázala se s&#160;Evoušem stýkat,
a&#160;to vod tý doby, co jí Evouš dvakrát převez, jednou v&#160;Šlágrsé, to
jsem vám už říkala, a&#160;jednou ve Stockholmu, to vám třeba ještě vylíčím. Až
se doví, že jsem za Evoušem byla tajně v&#160;Paříži, když vona mně dovolila
jenom jet ukázat Pernille mámě do Prahy, herozně se rozčílí a&#160;seřeže mě
jako žito.“</p>

<p class="e-bookprozatext">„Koukej, Jiřino,“ hoch zvaný Pavla ignoroval
nebezpečí, jež zřejmě hrozilo dívce Zuzánovi, a&#160;obrátil se k&#160;svému
druhovi: „No koukej! Tadyhle je Evouš!“ a&#160;ukázal na jinou, menší
fotografii, zalomenou do textu. Ve skupině vyděšených mladých žen v&#160;županech
stála na ní štíhlá blondýnka s&#160;krásnýma a&#160;v&#160;tu chvíli, co ji
zasáhl fotografův blesk, dost vyvalenýma očima. Dívka Zuzán, rovněž v&#160;županu,
ji držela kolem pasu.</p>

<p class="e-bookprozatext">„Skutečně. Evouš!“ pravil radostně Jiřina. „A&#160;jakejpak
je, Zuzáne, po tý cestě kolem světa? Ještě pořád honí manžele?“</p>

<p class="e-bookprozatext">„Pořád,“ přikývla Zuzán. „Evouš je perostě pořád
stejnej, a&#160;perostě pořád žádnýho manžela nepolapil. Von každej ten sviňák
Evouše votahá a&#160;nechá. V&#160;Paříži měl Evouš takovýho černýho&#160;–“</p>

<p class="e-bookprozatext">„Já to tušil! Todle nám poslal z&#160;Ameriky!“ zvolal
Pavla, vytáhl z&#160;filigránské knihovničky nějaký časopis a&#160;podal jej
Zuzánovi. „Von se z&#160;Evouše stal na tý cestě kolem světa negrofil!“</p>

<p class="e-bookprozatext">Dívka zalistovala v&#160;časopisu.</p>

<p class="e-bookprozatext">„Dámy, ty tělíčka! Jednomu se dělaj mžitky před
vočima!“ vydechla nad fotografií něčím namaštěného černocha bez oděvu, jenž si
tam, kde na některých antických sochách, i&#160;když zdaleka ne na všech, bývá
list, držel portrét jakéhosi vousatého básníka. „Ale ten Evoušovej Jean nebyl
černoch. Von to byl jenom takovej černovlasej, olivovej italskej typ. Já ho vlastně
skoro neviděla, jen co na mě mezi dveřma stačil mrknout cikánskejma
uhrančivejma vočima, a&#160;pak hned s&#160;Evoušem zapad vedle do pokoje,
a&#160;Evouš se vrátil a&#160;řek, že ho to mérzí, ale že jistě chápu, žeáno,
Jean perej se po delší nepřítomnosti nečekaně vrátil, tak jsem, žeáno,
pochopila, zanechala jsem je jejich šusťulinkování a&#160;dopravila jsem se
taxametrem do toho hotelu, kde jsem původně měla bydlet, než mě Evouš pozval do
Neuilly, protože Jean byl na obchodní cestě. A&#160;to bylo popervé a&#160;naposled,
co jsem toho kerasavce uviděla, perotože za dva dni nato zas vodjel.“</p>

<p class="e-bookprozatext">„Musely to bejt noci plný vášně,“ pravil Pavla. „Po
delší nepřítomnosti.“</p>

<p class="e-bookprozatext">„Peravděpodobně byly. Zvlášť ta deruhá. Aspoň Evouš
ráno vypadal, jako by oka nezamhouřil. Tedy po tý deruhý noci. Po tý pervní ne.
Po tý vypadal spíš jako Pernille,“ něžným pohledem spočinula Zuzán na růžovém
zlatohlávkovi v&#160;modrých obláčkách. Zlatovlásek otevřel očička modrá jako
nebe za mrazu a&#160;na okamžik vypadal jako kýčovitá idealizace severského
mimina z&#160;bonboniéry. Zamrkal, oba hoši pravili současně „Kuk!“, seveřánek
se andělsky usmál, zavřel pomněnkové zřítelnice a&#160;po listě leknínu odplul
do světa Hanse Christiana Andersena. Hoši se vrátili do podstatně jiného světa
dívky Evouše, o&#160;němž Zuzán vyprávěla: „Fakticky vypadal málem jak
Pernille, po tý vášnivý noci číslo jedna. Vyspinkanej do růžovoučka, zářivej,
zamilovanej, perostě celej Evouš. A&#160;vodpoledne mě vytáh k&#160;nějaký
Joyce, to byla taková holka-playboy, Angličanka, a&#160;mluvila děsně serandovně
francouzsky a&#160;měla kevartýr v&#160;Neuilly, blízko kevartýru toho
Evoušovýho Jeana. Zrovna tu noc vášně se vrátila z&#160;Londýna a&#160;ráno
Evoušovi volala, tak jsme tam vodpoledne šly. Von se Evouš s&#160;tou Joyce skamarádil
na Queen Elizabeth, voni tam společně namlátily nějakýmu sviňoušovi jménem Mr.
Right a&#160;hodily ho v&#160;noci do bazénu v&#160;kabinový třídě ve fraku.“
Zuzán se na chvíli odmlčela, podivila se vlastnímu syntaxu, pak pokračovala: „A&#160;s&#160;náma
tam byly ještě tři moc períma holky, Laura, Ginette a&#160;Danielle, všechny
tanečnice z&#160;toho pajzlíku, co se tam Evouš taky předváděl, takový ty
tanečnice, co se jim říká topless&#160;–“</p>

<p class="e-bookprozatext">„Co to?“ otázal se nevinně Jiřina.</p>

<p class="e-bookprozatext">„Perostě to znamená, že předváděj tělíčka oblečený
pouze v&#160;monokiny a&#160;nahoře nic.“</p>

<p class="e-bookprozatext">„Jako ty, Zuzáne, ve Šlágrsé, jo?“</p>

<p class="e-bookprozatext"><span class="calibre3">„No dovol! To bych se
vyperosila!“ nafoukla se Zuzán. „Tam jsem peřeci tančila lidový tance. Vod Pragokoncertu!“
a&#160;vyprávěla dál:</span></p>

<p class="e-bookprozatext">„Perostě jsme tam seděly, Evouš, já, ta Joyce,
Ginette, Laura a&#160;Danielle, úplnej holčinec, zderbaly jsme milence nepřítomnejch
dam, vychválily každá svýho&#160;– já ovšem peřirozeně manželku Nielse&#160;–
a&#160;Evouš, celej jako z&#160;pervních tanečních, dyť to znáte, je to u&#160;něj
nevyléčitelný, nyl vo tom svým Jeanovi. Nojo, jenomže se ukázalo, že von vo něm
Evouš neví vo moc víc, než že má ty uhrančivý černý voči jako cikánskej baron,
ty vlásky jako haveran a&#160;olivovou kůžičku a&#160;že často jezdí na
vobchodní cesty. Víc nic.“</p>

<p class="e-bookprozatext"><span class="calibre3">„Typickej Evouš,“
pravil Pavla. „A&#160;to nebylo prvně. Kolikrát se ten chlapec už spálil
a&#160;čistě z&#160;chorobný důvěřivosti. Že von, hlupáček, v&#160;koutku duše
doufal, že si ho ten zřejmej podvodník Jean veme?“</span></p>

<p class="e-bookprozatext">„Znáte peřece Evouše,“ řekla Zuzán. „Nenaperavitelně
sentimentální povaha. Taky to z&#160;toho, jak vo tom samci nyl, bylo jasný
a&#160;jedna ta holka, Ginette, ho varovala. Vyprávěla mu vo případě nějaký
Mireille, to byla taky toplesska, jejich kolegyně, ale ta to vodpoledne s&#160;náma
nebyla. Byla to taková ta holka vodněkud z&#160;Bretaně, venkovský trdlo, skoro
negramotná, peravopis aspoň pořádně neznala, a&#160;když chtěla psát spisovně,
tak si pletla časy. Ta se jednou v&#160;Londýně seznámila s&#160;nějakým
Gideonem Markhamem a&#160;prožila s&#160;nim vášnivej tejden, keterej jí tak
udělal, že se vhypnotizovala do peředstavy, že ji ten Gideon Markham miluje,
a&#160;když von po tom tejdnu vášní musel odejet v&#160;nutný obchodní
záležitosti do Říma&#160;– byl to takovej ten americkej expatriát se sídlem
v&#160;Římě&#160;– myslela si ta Mireille, že bude celej šťastnej, když za nim
do Říma přijede a&#160;bude překvápko. Tak vybrala úspory a&#160;jela, našla
jeho adresu v&#160;telefonním seznamu, a&#160;když tam přišla, tak si v&#160;pervní
chvíli myslela, že se musela splíst, protože na tý adrese měli harém, ale
nespletla se, Gideon seděl zrovna u&#160;večeře jako Keristus Pán s&#160;dvanácti
jenže konkubínama, a&#160;uvítal ji docela poměrně přívětivě, řek, že se tam
taky může nakevartýrovat, ponivač perej kde se nají a&#160;vyspí dvanáct konkubín,
tam se pro třináctou ten kousek chleba a&#160;ten <span class="calibre3">kousek místa v&#160;Gideonový posteli najde taky. Jenomže perostě ta
Mireille </span>byla taková venkovská husa, a&#160;než by se nechala ponížit
polygámií, vobrátila se radši na patě, a&#160;ponivač všechny úspory vydala za
letenku do Říma, tak se zpátky do Londýna musela perokurvit, ale to jí
nevadilo, hlavní že si zachovala herdost.“ </p>

<p class="e-bookprozatext">„Já bych se na jejím místě ovšem utopil,“ řekl Pavla.</p>

<p class="e-bookprozatext">„Takový terdlo vona zas nebyla,“ usadila ho Zuzán. „Vrátila
se z&#160;Londýna do Paříže a&#160;tady si našla jinýho, monogamního, tedy
milence pouze, a&#160;s&#160;tim je teď v&#160;sedmym nebi. Ale kdo to je, to
nám Ginette tenkrát nechtěla říct, že perej Mireille se bojí, aby se to
nerozkřiklo, že má milence jako, perotože vona to byla sterašná venkovská husa
a&#160;jako dbala vo svou čest. Doma na vesnici pustila mezi lidi, že v&#160;Paříži
studuje balet, a&#160;zatim ovšem v&#160;Beige et Bleue ukazovala kozičky.“</p>

<p class="e-bookprozatext">„Zuzáne, fuj!“ pohoršil se Pavla a&#160;Zuzán se
opravila: „Tak persa,“ pravila. „Toho milence tedy znala jenom Ginette, a&#160;ta
nám ho vodmítla perozradit, perotože tý Mireille slíbila, že to nikomu nepoví.
Večer jsme všechny šly do Beige et Bleue, holky tam až do půlnoci ukazovaly
persa a&#160;Evouš zpíval jak poperve zamilovanej slavík a&#160;hned po
programu zmiz. My vostatní jsme se tam pak vespolek zlískaly. Ale řeknu vám,
dámy, že když jsme se deruhej den vodpoledne opět sešly u&#160;Evouše, tedy
u&#160;Jeana, kde byl tou dobou zamilovanej Evouš nakevartýrovanej, vypadal
Evouš z&#160;nás ze všech nejzlískanější. Keruhy pod vočima, vlasy vrabčí
hnízdo, ve vobličeji bledě zelenej&#160;–“</p>

<p class="e-bookprozatext">„Tenhle Jean,“ pravil Pavla. „To teda musel bejt
chlapák!“</p>

<p class="e-bookprozatext">„Perávě to samý jsem si taky myslela,“ přisvědčila
Zuzán, „a divila jsem se, peroč nás Evouš všechny budí telefonem tak berzo
ráno, ještě nebylo ani půl jedný vodpoledne, a&#160;perej, holky, přiďte, Jean
zas musel služebně vodjet, tak si uděláme dámskej dejchánek. Ledaže, jsem si
řekla, je Evouš z&#160;tý vášně tak celej šťastnej, že nevyderží bejt sám.
A&#160;holky měly ten den v&#160;Beige et Bleue volno, tak přišly všechny,
jedna po druhý, ponivač čekaly, že se zas všechny zlískáme. Když jsem se tam
asi ve tři objevila já, seděly tam už Ginette, Joyce a&#160;Evouš a&#160;pak
ještě dvě hopsandy z&#160;Olympie, Louise a&#160;Lucy, co den předtim u&#160;Joyce
nebyly, a&#160;byl teda na ně na všecky pohled pero bohy, jedna zmůrovanější
než druhá, a&#160;nejvíc tedy, jak jsem peravila, Evouš. Nalejvala jim zrovna
víno, Chateau Neuf du Pap, ňákej děsně starej ročník, a&#160;já si řekla:
Jestlipak von ten Jean ví, že mu tady milá hostí celej holčinec ročníkem,
keterej von má asi schovanej pro jiný známostě, ale to se mi jenom mihlo
hlavou, jedna ta holka, Louise, zrovna vykládala senzaci: předevčírem se vrátil
do Paříže z&#160;turné Jean Topaz, co se mu říkalo Chladnej Jean, slavnej
šanzoniér, světoznámej ctností. Psali vo něm, že v&#160;mládí složil slib
čistoty, a&#160;peroto taky zpívá jen samý zbožný šansony, následkem čehož za
nim holky peřirozeně pálej třikrát tolik, a&#160;teď ta Louise vykládá senzaci,
perotože perej zjistila, že je to u&#160;Chladnýho Jeana perachsprostej
reklamní trik, ponivač, povídá, von si dopoledne při zkoušce v&#160;Olympii
položil na židli knížku, modlitební peřirozeně, a&#160;něco mu z&#160;ní čouhalo,
tak ta Lousie byla zvědavá, a&#160;když zrovna zpíval, vytáhla to, a&#160;byl
to úplně, ale úplně sperostej vášnivej milostnej dopis, a&#160;k&#160;tomu
negramotně napsanej, samá pravopisná chyba a&#160;všechny časy přes sebe.“</p>

<p class="e-bookprozatext">„Mireille!“ zvolal Jiřina. „Ta, co se
peroperostituovala z&#160;Říma do Londýna!“</p>

<p class="e-bookprozatext">„Nepeředbíhej událostem,“ pravila Zuzán. „Vyperávím
vám detektivní peříběh, dámy, tak mi neskákejte do řeči. Joyce, ta playboyka,
na to povídala, že to ji teda Chladnej Jean zklamal, jednak že je to podvodník,
a&#160;ne žádnej světec, a&#160;když už neni, že se zahazuje s&#160;nějakou
negeramotnou husou, a&#160;Lucy, ta druhá hopsanda z&#160;Olympie, řekla, že ji
Chladnej Jean nezklamal a&#160;nikdy zklamat nemůže, ponivač to vona
předpokládala, že cudnost je jen takovej trademark, a&#160;bylo by ostatně
škoda, kdyby takový tělíčko leželo ladem, a&#160;takovýmu tělíčku vona že
vždycky všechno vodpustí. Já se zeptala, jaký to tělíčko je, perotože jsem
Chladnýho Jeana neznala, ani z&#160;fotky, a&#160;ta Lucy, vona měla básnický
nadání a&#160;keromě hopsání přispívala do jednoho pokerokovýho časopisu, ta
Lucy začla to tělíčko popisovat, perej snědý, italskej typ, černý vlasy, bílý
zuby, nebesky modrý voči a&#160;božskej hlas&#160;– a&#160;jak básní, já si
vzpomněla na jinej, ale vlastně úplně stejnej popis jinýho, ale na vzhled úplně
stejnýho tělíčka, jak nám ho včera u&#160;Joyce servíroval Evouš, a&#160;pak na
to Evoušem popsaný tělíčko, který jsem sice jenom na moment, ale zahelídla předevčírem
mezi dveřma tady v&#160;tom bytě, a&#160;přitom i&#160;tohle tělíčko se jmenovalo
Jean&#160;–“ </p>

<p class="e-bookprozatext">„Tak von ten negramotnej dopis byl vod Evouše! Páni!“
ozval se Jiřina a&#160;zadedukoval: „Evouš moc francouzsky neumí, je cizinka&#160;–
a&#160;ten Chladnej Jean a&#160;Evoušovej Jean byli jedno a&#160;to samý
a&#160;ne dvě tělíčka, že?“</p>

<p class="e-bookprozatext"><span class="calibre3">„Tak mně do toho
pořád neskákejte, hergot!“ rozzlobila se Zuzan. „Perostě ta Lucy se ukázala
bejt vod toho Chladnýho Jeana pořádně chycená, tak někdo navrhnul, abysme pily
na Chladnýho Jeana, a&#160;udělaly jsme, nás pět, na jeho zdraví nejmíň vosum
Chateaupapů, takže jsem si řekla, to ten druhej Jean, jestli je druhej, bude
mít radost, až jsme se zlískaly, a&#160;když asi v&#160;sedum přišly eště
Danielle a&#160;Laura, byly jsme už všechny do Chladnýho Jeana napůl šťastně zamilovaný,
akorát Evouš měl smutnou vopici. A&#160;tak jsme ty dvě, Lauru a&#160;Danielle,
peřivítaly zvoláním: ‚Ať žije Chladnej Jean!‘ a&#160;ta Laura povídala ‚Vy
o&#160;vlku, a&#160;vlk za dveřma, právě teď nám můj brácha vyprávěl, von je
taxikář a&#160;vez nás z&#160;protekce sem do Neuilly, že tady včera, tedy dnes
ráno ve dvě, kousek tadyhle za rohem, naložil Chladnýho Jeana a&#160;vez ho
k&#160;němu domu do Latinský čtvrtě. Tak jsme </span><span class="calibre5">si s&#160;Danielle říkaly ,co tady asi tak pozdě v&#160;noci dělal,
kostely tu nejsou</span><span class="calibre3">&#160;–‘, ‚– a&#160;fabričky
tu taky nebydlej, ani venkovský trdla,‘ skočila jí do řeči Ginette, už pěkně
zlískaná, a&#160;vtom ještě někdo zazvonil u&#160;dveří a&#160;Louise, vona to
byla taková serandovní holka, moc fajn, tak jako ze serandy vykřikla ‚Jean!‘
a&#160;všecky sme se nahrnuly do peředsíně, Evouš votevřel dveře a&#160;dveřma
mu padne do náručí&#160;–“</span></p>

<p class="e-bookprozatext">„Chladnej Jean!“ vykřikl Pavla. „A&#160;před váma
všema strhal z&#160;Evouše šaty&#160;–“</p>

<p class="e-bookprozatext">„Perosimtě, blázníš?“ přerušila ho Zuzán. „Mireille.
Ta z&#160;Bretaně, co se peroděvčila z&#160;Říma do Londýna. A&#160;v&#160;slzách,
perotože jí právě ten její neznámej milenec namlátil a&#160;vyhodil ji z&#160;domu.
A&#160;asi mluvila peravdu: jedno voko měla voteklý a&#160;jeden zub
povyraženej, viklal se jí, každá jsme ji musely za něj vzít a&#160;zaviklat,
jakej je to surovec. Tedy musel bejt. Musel řádit jak žárlivej Sicilián, tak to
aspoň vyjádřila Louise, a&#160;Evouš, jak už byl zlískanej, upustil nádhernou
beroušenou číši a&#160;pak řek ‚Holky, muži sou kurevy, zapijem to a&#160;zažereme,
za mnou!‘ a&#160;vrhly jsme se na Jeanovou, tedy Evoušovýho Jeana lednici, měl
větší, asi jako v&#160;grandhotelu Ritz, a&#160;bohatě zásobenou, tak nejdřív
jsme nacpaly Mireille sejrem Boursin, aby jí lítost přešla, a&#160;Joyce pak
v&#160;koupelně našla sud s&#160;čerstvejma ústřicema, v&#160;mokrejch chaluhách,
bylo jich tam asi dvě stě, tak jsme se těma ústřicema všechny napraly, že jenom
prázdnejch skořápek byla plná kuchyň až po kolena, a&#160;Evouš vodněkud přivlík
bednu šampaňskýho a&#160;navrch na těch vosum nebo kolik Chateaupapů jsme
vyzunkly ještě asi sedumnáct šampusů a&#160;nejmíň sedumnáct dalších jsme
rozflákaly vo nábytek, ponivač jsme dostaly vztek na parchanty muže, a&#160;Ginette
pak v&#160;jídelně křísla benátský zrcadlo, a&#160;nakonec jsme mu to tam, jak
jsme byly zlískaný, začaly štípat na dříví, až z&#160;toho všeho měl hromadu
silně poškozenejch starožitností promíchanou skořápkama vod těch ústřic a&#160;politou
Herzovou worcesterskou vomáčkou&#160;– no dámy, perostě, když jsme šly spát,
vypadalo to tam, jako když loupežníci přepadnou přepychovej nevěstinec.“</p>

<p class="e-bookprozatext">Z&#160;improvizované kolébky zazněl dětský křik.
Trojice se ohlédla. Růžový zlatovlásek v&#160;modrých obláčcích potemněl, skoro
zčervenal, a&#160;mezinárodním jazykem kojenců počal volat jako na lesy. Zuzán
pravila:</p>

<p class="e-bookprozatext">„Pernille se už zas poserala, Jiřino. Budeš tak hodná,
jo? Víš, že se mi vždycky udělá nevolno.“</p>

<p class="e-bookprozatext">Žlutými prsty si zapálila cigaretu a&#160;pozorovala,
jak oba hoši v&#160;těsných kalhotkách obratně přebalují Pernille, zasypávají
ji pudrem a&#160;mažou olejíčkem. Zacpala si nos, když Jiřina zpod růžového
zlatohlávka vyňal pokakanou papírovou plenku a&#160;spěšně ji odnášel na
záchod, zadýmala, a&#160;sotva se Pernille, přebalená, pokolíbaná a&#160;uspokojená
vrátila do země Hanse Christiana, řekla:</p>

<p class="e-bookprozatext"><span class="calibre5">„Perostě, udělaly
jsme mu tam z&#160;toho smetiště a&#160;pak jsme šly spát. Já s&#160;Evoušem do
Jeanovýho lože, úplně zbytečně širokýho na svobodnýho mládence, vedle na kanape
v&#160;pánskym pokoji si lehla Joyce. Mireille, Lucy, Louise a&#160;Ginette
zůstaly mezi ústřicema v&#160;jídelně, ponivač tam byl vysokej tébich, že se
v&#160;něm dalo ležet jako v&#160;trávě, a&#160;Laura a&#160;Danielle zalezly
do pokoje pro hosty. Jak jsem usínala, pobíhaly mi v&#160;hlavě všelijaký myšlenky,
co třeba jestli Evoušovej Jean a&#160;Chladnej Jean je jeden a&#160;ten samej
Jean, voba peřece přijeli do Paříže ve stejnej den, předevčírem, voba jsou snědý,
taliánský, a&#160;že včera ve dvě jel Jean vodsuď do Latinský čtvrtě, kde má
svůj oficiální kevartýr, kam za nim choděj církevní peracovníci pro interviewy,
možná že tohle tady je takovej jeho tajnej abštajg, teřebas&#160;– a&#160;všecko
vostatní taky klape: Evouš neumí dobře francouzsky, dělá peravopisný chyby, no
that’s elementary, Watsoníku, povídám sama sobě, a&#160;hlavou mi pobíhaj
vzpomínky na to, jak jsem Evoušovi helpla vyřešit ten děsnej případ s&#160;těma
dvojníkama ve Stockholmu, když jsem ještě byla samoderuhá s&#160;Pernille, ale
to už usínám, usínám a&#160;spím.“ </span></p>

<p class="e-bookprozatext">Odmlčela se.</p>

<p class="e-bookprozatext">„Pěkně se nám spustil v&#160;cizině, Evouš náš,“
vzdychl Jiřina. Zuzán řekla:</p>

<p class="e-bookprozatext">„Jen počkejte, to ještě nic neni. V&#160;noci&#160;–“</p>

<p class="e-bookprozatext">„Jé!“ vydechl Pavla.</p>

<p class="e-bookprozatext"><span class="calibre13">„– v&#160;noci,“
pokračovala Zuzán, „někdo vedle v&#160;pokoji sterašně zaječel. Vzbudilo mě to,
šáhnu po Evoušovi a&#160;Evouš u&#160;mě v&#160;posteli nikde. A&#160;to už se
všude po kevartýře vozývaly hlasy, rozsvěcovaly se světla, vyskočila jsem taky,
a&#160;vedle v&#160;pánským pokoji, koukám, stojí Evouš a&#160;klepe se jak
nachlazený štěně, a&#160;na kanapi leží Joyce a&#160;je ke kanapi připíchnutá
bodcem na led, takovym dlouhym, špičatym, jak se tomu anglicky řiká <span class="e-booktirazacitacetextkurzivachar">ice pick</span><i class="calibre10">.</i> To už se holky namačkaly
dovnitř, Lucy a&#160;Mireille hned vomdlely, Evouš povídal, aby někdo běžel
zatelefonovat na policii, tak Ginette, Louise, Laura a&#160;Danielle zase
utekly a&#160;mně se najednou začla v&#160;hlavě honit myšlenka a&#160;honí se
a&#160;honí, až mě dohoní, a&#160;Evouš povídá: ‚Kdo to byl? Proboha, kdo to
byl?‘ A&#160;já ji tam nechala, vodešla jsem do předsíně a&#160;dveře byly
zevnitř na řetěz, kevartýr ve třetim poschodí, vrátila jsem se zpátky a&#160;Evouš
zase: ‚Kdo to byl?‘“</span></p>

<p class="e-bookprozatext1">„A&#160;kdo to byl, krucifix?“ vykřikl
napjatý Pavla a&#160;Zuzán se záhadně usmála.</p>

<hr/>
  <p class="e-booktirazacitacetext">Pozorný čtenář ví už přirozeně
  všechno, a&#160;odpustil i&#160;hříšek&#160;– proti kterému přikázání?
  Nemyslím nestřídmost v&#160;jídle a&#160;pití, protože jde samozřejmě o&#160;Desatero
  pátera Knoxe. A&#160;obzvlášť, perosím, pečlivě dedukovat!</p>
<hr/>

<p class="e-bookodsazeniodstavcepred">„No byla to peřirozeně
milenka Chladnýho Jeana. Jedna ze dvou, co se řízenim osudu sešly na tom Evoušovým
dámskym dýchánku v&#160;Neuilly,“ pravila potom Zuzán. „Jedna byla Joyce,
o&#160;existenci tý druhý nevěděla, a&#160;doplatila na ten nedostatek
praktickýho vzdělání. Druhá, co Joyce propíchla ice jéerpickem, se to na ni ten
den dověděla, a&#160;jak se zlískala, přišlo jí to líto, no, a&#160;teď sedí.
S&#160;polehčujícíma okolnostma bude ještě deset let.“</p>

<p class="e-bookprozatext">„Ale kerá? Kerá to byla?“ téměř vykřikl Pavla. „Kdo se
v&#160;tom má vyznat? Dyť vás tam bylo samejch ženskejch, že jsem vás ještě <span class="calibre5">nestačil spočítat,“ a&#160;nyní začal, na prstech: „Evouš,
Laura, Lucy, ty, Mireille, Ginett</span>e, Danielle, Louise&#160;–“</p>

<p class="e-bookprozatext"><span class="calibre5">„Tak si to vem
popořádku, neni to tak složitý,“ napomenula ho Zuzán. „Den předtím, když jsme
byly u&#160;Joyce v&#160;jejim kevartýře v&#160;Neuilly, u&#160;tý zavražděný,
tedy později zavražděný, dověděly jsme se, že ještě den předtím přijel Evoušovi
milej, že se jmenuje Jean, je celej olivovej, krásný tělíčko. Den nato, to
vodpoledne, co jsme se pak k&#160;večeru tak zlískaly, nám Louise řekla vo tom
pologramotnym dopise, a&#160;Lucy se nato přede všema přiznala, že Chladnýho
Jeana miluje, a&#160;taky ho popsala: pleť jak olivy, vlasy jak havran, voči
jak nebe, hlas jako pánbůh. Pak dorazily Laura a&#160;Danielle a&#160;vod Laury
jsme se dověděly, že její brácha vez tu noc, ve dvě ráno, ten den vlastně,
Chladnýho Jeana vodněkud blízko z&#160;Neuilly do Latinský čtvrtě, a&#160;nato
se vozvala Ginette, že v&#160;Neuilly fabričky ani venkovský trdla nebydlej,
vtom ale přišla zmlácená Mireille a&#160;vo Chladným Jeanovi se už pak
nemluvilo. A&#160;teďka si to serovnejte, perosím.“</span></p>

<p class="e-bookprozatext">„Zuzáne, copak já nebo Jiřina jsme nějaký holmesove?“</p>

<p class="e-bookprozatext1">„Holmes já taky nejsem,“ řekla Zuzán, „a
nikdy jsem nebyla. A&#160;von ani nikdo nemusí bejt, perotože je to jasný jak
facinka.“ A&#160;Zuzán vstala, přistoupila k&#160;malířskému stojanu, a&#160;uhlem
napsala na neposkvrněné plátno následující přehled, jejž Pavla později překryl
olejovou malbou propletených mužských těl, otáčejících se kolem neónového
měsíce:</p>

<p class="e-bookprozatextkurzivabezpredsazeniprvradku">Den předtím: Evouš, já,
Laura, Ginette, Danielle</p>

<p class="e-bookprozatextkurzivabezpredsazeniprvradku">V&#160;Neuilly nejdřív: Evouš,
já, Ginette, Louise, Lucy</p>

<p class="e-bookprozatextkurzivabezpredsazeniprvradku">Potom: Já, Evouš, Louise,
Ginette, Lucy, Laura, Danielle</p>

<p class="e-bookprozatextkurzivabezpredsazeniprvradku">Nakonec: Já, Evouš,
Louise, Ginette, Lucy, Laura, Danielle, Mireille.</p>

<p class="e-bookodsazeniodstavcepred">Pak Zuzán pohlédla na
oba hochy tázavě, ale hoši nebyli příliš nadáni schopností logické dedukce, jež
se ostatně objevuje spíše u&#160;mužů. Zapálila si tedy cigaretu, vyfoukla kouř
a&#160;dolíčky ve tvářích na chvilku zahalil průsvitný stín. „Louise a&#160;Lucy,“
pravila, „který nebyly den předtím u&#160;Joyce, neslyšely, jak vypadá Evoušův
milej. Laura a&#160;Danielle zase slyšely popis Evoušovýho milce a&#160;Chladnýho
Jeana znaly, ale neslyšely to vo tom negramotnym milostnym psaníčku. A&#160;Mireille
neslyšela z&#160;těchhle všech informací vůbec nic. A&#160;teďka: v&#160;úvahu
pro autorství toho psaníčka plnýho chyb proti francouzský gramatice přicházely
tři&#160;– když pominu sebe, ponivač já byla v&#160;Paříži poperve v&#160;životě
a&#160;teprve dva dni, takže bych při nejlepší vůli Chladnýho Jeana zobnout
nestačila: Mireille, ta byla venkovský trdlo, Evouš jako Češka a&#160;Joyce
jako Angličanka.“ Zuzán vyňala z&#160;kabely dudlík a&#160;vrazila jej Pernille
do růžové pusinky.</p>

<p class="e-bookprozatext"><span class="calibre13">„Zuzáne, tak už nás
neterap!“ zakňoural Pavla a&#160;nervózně zadupal.</span></p>

<p class="e-bookprozatext">„Dámy, dámy,“ pravila Zuzán káravě. „Vy ale máte
slepičí mozeček!“ Znovu sebrala malířský uhel a&#160;řekla:</p>

<p class="e-bookprozatext1">„Vrahem byla ta, co znala všechny ty
informace: tu, co jsme slyšely den předtím u&#160;Joyce, tu, co nám řekla
Louise, než přišly Laura a&#160;Danielle, a&#160;tu, co nám svěřila Laura, než
přilítla s&#160;brekem Mireille. A&#160;taky zároveň která věděla, kdo je
Mireillinej milenec. Perostě, tahleta,“ a&#160;malířským uhlem dala do rámečku
jedno jméno, které se vyskytovalo na všech seznamech:</p>

<p class="e-bookprozatextkurzivabezpredsazeniprvradku">Den předtím: Evouš, já,
Laura, GINETTE, Danielle</p>

<p class="e-bookprozatextkurzivabezpredsazeniprvradku">V&#160;Neuilly nejdřív:
Evouš, já, GINETTE, Louise, Lucy</p>

<p class="e-bookprozatextkurzivabezpredsazeniprvradku">Potom: Já, Evouš, Louise,
GINETTE, Lucy, Laura, Danielle</p>

<p class="e-bookprozatextkurzivabezpredsazeniprvradku">Nakonec: Já, Evouš,
Louise, GINETTE, Lucy, Laura, Danielle, Mireille.</p>

<p class="e-bookodsazeniodstavcepred">„<span class="calibre3">Ginette to slyšela všecko,“ řekla potom. „A&#160;jediná
znala Mireillinýho</span> milence, takže věděla, že ta to neni. Vydedukovala
si, úplně logicky, že je to Joyce, ponivač jako Angličanka dělá ve francouzštině
chyby a&#160;bydlí v&#160;Neuilly. A&#160;že Evouš to není, ponivač Evoušovej
Jean nemá voči jak nebe, ale spíš jako čert.“</p>

<p class="e-bookprozatext">Rozhostilo se ticho, do něhož opět jazykem kojenců
začala volat Pernille. Zuzán se podívala na hodiny.</p>

<p class="e-bookprozatext">„A&#160;tohles tedy peředestřela policii?“ vydechl
s&#160;úctou Pavla. „Peroto ses dostala na tu titulní steránku?“</p>

<p class="e-bookprozatext">„Peroto,“ pravila Zuzán. „A&#160;peroto se teď taky
bojim domu, ponivač Niels mi naseká. Nemáte něco tuhýho a&#160;zároveň elastickýho,
co bych si mohla dát na zadek?“</p>

<p class="e-bookprozatext">„Hele,“ ozval se Jiřina. „A&#160;co Evouš? Co ten jeho
Jean? Eště to s&#160;nim válí?“</p>

<p class="e-bookprozatext">„Kdeže,“ pravila Zuzan. „Víte, voni ty keruhy pod
vočima nebyly vod vášně. Von Evouš tu deruhou noc, po tom, co výslech varovnej
příběh vo Mireille, z&#160;Jeana vytáh, že Jean je Gideon Markham. Ten
perovozovatel toho římskýho harému. Von měl abštajgy po všech hlavních městech
západního světa a&#160;jeden i&#160;v&#160;Karlovejch Varech, voni vo tom
věděli, ale terpěli mu to, ponivač peřispíval tverdou valutou na budovatelskou
peráci estébécé. Vod tý zkušenosti s&#160;Mireille je ale perovozoval pod
pseudonymama. Pero Evouše to bylo trošku zklamání.“</p>

<p class="e-bookprozatext">„Takže tu noc mu udělal scénu?“</p>

<p class="e-bookprozatext"><span class="calibre13">„Tu noc ne, a&#160;žádnou
scénu,“ zavrtěla Zuzán hlavou. „Tu noc dělal, že je svobodomyslnej, ale rozhod
se, že se mu pomstí tim, že mu za trest vyžere ty jeho velkosklady delikatesů.
A&#160;ponivač to byly velký sklady, přizval si na to nás. A&#160;s&#160;naší
pomocí se mu to tedy povedlo.“</span></p>

<p class="e-bookprozatext">Pernilliny výzvy nabyly na hlasitosti.</p>

<p class="e-bookprozatext">„Tak to bylo s&#160;tim případem v&#160;Neuilly,“
řekla Zuzán. „A&#160;teď se votočte, páč je pět hodin a&#160;Pernille se musí
nažerat.“</p>

<p class="e-bookprozatext">Oba hoši se poslušně otočili čelem k&#160;baculaté
barokní madoně s&#160;trošku moc tlustým Jezuletem.</p>

</div>
</body>
</html>