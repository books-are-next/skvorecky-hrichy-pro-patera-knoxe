<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Hříchy pro pátera Knoxe</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection22">

<p class="e-bookprozatextkurzivabezpredsazeniprvradku">&#160;</p>

<p class="e-bookprozatextkurzivabezpredsazeniprvradku">&#160;</p>

<p class="e-bookprozatextkurzivabezpredsazeniprvradku">&#160;</p>

<p class="e-booktirazacitacetext">Poručík Borůvka zachmuřeně zíral
z&#160;okna své kanceláře na oprýskané průčelí starého kostela naproti, kde se
pod sněhovou čepicí hrbil poťouchlý svatý Sidonius a&#160;z&#160;nosu mu visel
křišťálový střechýlek. Poručíkovi se zdálo, že se mu opět posmívá, jako už
jednou, před třemi lety, jenže to bylo na jaře, za vlahé májové noci, a&#160;Zuzance
bylo teprv sedmnáct. Dnes, v&#160;kalném únorovém večeru, měl poručík, obvykle
smutný, obzvláštní důvod k&#160;zachmuřenosti. Dcera Zuzanka oznámila totiž
ráno rodině, asi jako by je seznamovala s&#160;rozhodnutím jet na prázdniny k&#160;babičce
do Kostelce místo k&#160;tetě na Šumavu, že melancholický poručík se přibližně
za sedm měsíců stane dědečkem, ale nikoli tchánem. Kandidát zeťovství, pravila
Zuzanka, je idiot a&#160;pitomec, což prý bohužel zjistila až trochu pozdě, ale
bohudík ještě včas na to, aby si ho uvázala na krk. Poručík vyvinul značné
úsilí, aby vypáčil z&#160;dcery pitomcovo jméno. Ztroskotal, neboť se neodvážil
uplatnit na Zuzance metody podobné výslechu třetího stupně: měl jakési mlhavé
představy o&#160;tělesné křehkosti těhotných žen (třebaže v&#160;druhém měsíci
a&#160;třebaže těhotnou ženou byla Zuzanka, studující tělesné výchovy,
přebornice Univerzity Karlovy na sto metrů prsa). Konečně po amatérském pokusu
zrežírovat scénu, v&#160;níž by on sehrál staromódně zneuctěného otce a&#160;paní
Borůvková zlomenou matku (drama ztroskotalo na jeho velmi moderní lásce k&#160;dceři
a&#160;na ještě modernější věcnosti paní Borůvkové), odešel poručík do práce.
Ihned po příchodu přemluvil příslušnici s&#160;nádherným drdolem, že je jí
nevolno, a&#160;donutil ji odejít domů, neboť zřetelné příznaky nejméně osmého
měsíce (její strýc, zastupující zesnulého otce, slavný spisovatel Kopanec, byl
na rozdíl od kriminalisty opatřen řádným zetěm, mozkovým chirurgem) poručíka
toho dne popuzovaly. Pracovní dobu strávil předstíráním běžné činnosti a&#160;nyní
čekal, až padne. Chmurně přitom přemýšlel o&#160;nemravné erotizaci světa, s&#160;níž
služebně nesouhlasil, a v okamžicích sebeupřímnosti si uvědomoval, že jí sám s&#160;chutí,
i&#160;když spíše jen teoreticky podléhá. Pak se přinutil meditovat o&#160;smutném
případu své dcery, ale nějak mu nepřipadal smutný. Pohlédl na sádrového světce.
Zasažen pohledem jeho poťouchlých očí, přiznal si, že smutný je na případu
Zuzanky Borůvkové hlavně fakt, že z&#160;mladistvé nerozvážnosti promění svého
ještě naprosto zachovalého otce téměř rok před jeho padesátými narozeninami
nominálně v&#160;dědka. V&#160;tom zazvonil telefon a&#160;rozčilený hlas řekl:
„Prosím vás, mohli byste sem někdo přijet? Tady se stalo&#160;– náhlé úmrtí.“</p>

<p class="e-bookprozatext">„Kde?“ otázal se poručík Borůvka nerudně. „A&#160;kdo
volá? A&#160;mluvte, prosím vás, česky. Čemu říkáte náhlé úmrtí?“</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Vyšlo najevo, že náhlé úmrtí
způsobila střelná zbraň malé ráže. Nebožtík se jmenoval Ludvík Arnold, byl to
elektroinženýr a&#160;zesnul ve svém bytě, sestávajícím z&#160;velkého pokoje,
malé kuchyně a&#160;sprchového koutu, zakrytého španělskou stěnou s&#160;obrázky
tančících rusálek. Byt byl v&#160;domě nad podloubím na Loretánském náměstí, a&#160;když
poručík dorazil na místo činu, čekali tam na něho tři lidé. Dcera poručíkova
přítele, vedoucího n. p. Kniha Obdržálka, která se jmenovala Irena a&#160;poručík
ji dobře znal, a&#160;protože byla stejně stará jako Zuzanka, připravil se na
nejhorší; asi třicetiletý muž, jenž se představil jako dr. Petr Bydžovský,
klinický psycholog; a&#160;konečně mladá žena, jež podle svědectví obou
předchozích přišla až těsně před poručíkem; jmenovala se Milena Pelentová a&#160;povoláním
byla manželkou jakéhosi ing. Rudolfa Pelenta, kolegy zesnulého. Seděla&#160;–
sama v&#160;místnosti s&#160;poručíkem&#160;– v&#160;elegantním ortodoxně
secesním křesílku, přímo pod mramorovou kopií řecké sochy (z dávných studií
uvízlo poručíkovi v&#160;hlavě, že se jmenuje Doryforos) a&#160;slzela do
batistového kapesníčku. Kriminalista byl zneklidněn. Znepokojoval ho jednak
půvab plačící ženy a&#160;pak také to, že Doryforův klasicky uměřený pohlavní
úd visel jako nevhodný symbol přímo nad pocuchanou platinovou kšticí vyslýchané.
V&#160;duchu si nastávající děd opět zamoralizoval nad erotizací časů a&#160;pomyslel
si, že celé to náhlé úmrtí bude zas jen variace na téměř antickou tragédii,
jaké vznikávají z&#160;lidského sklonu k&#160;monopolizaci v&#160;oblasti
pohlavní. Povrchem vědomí však poslouchal, co má vzlykající kráska na srdci:</p>

<p class="e-bookprozatext">„Chtěla jsem se Ludvy zeptat, jestli tady nenašel můj
náhrdelník. Musela jsem ho tu ztratit včera na večírku a&#160;manžel by se
strašně zlobil, kdybych ho nenašla. Byl to od něj dárek k&#160;Vánocům, perly
a&#160;briliantky&#160;–“</p>

<p class="e-bookprozatext">„Co to bylo za večírek,“ položil jí unaveně poručík
obvyklou otázku, „a kdo všechno tam byl?“</p>

<p class="e-bookprozatext"><span class="calibre13">„Já,“ pravila mladá
žena. Kriminalista si rutinovaně všiml, že účastníky soaré zařazuje do
hierarchie, jež skrývá možná nějakou logiku. „Ludva, Petr, Lucie Ejemová, to je
Ludvova sestra, ona je vdova, pak paní Fehérová, můj manžel a&#160;Irena
Obdržálková. Ludva se nedávno vrátil ze služební cesty&#160;– byl v&#160;Indii&#160;–
takže jsme oslavovali&#160;–“</span></p>

<p class="e-bookprozatext">„Odkud se vy všichni znáte?“ Poručík se v&#160;duchu
snažil interpretovat hierarchii. Mrtvý na začátku, to je přirozené&#160;–
vražda momentálně ovládá její vědomí. Zajímavé je, že manžel je až skoro na
konci. Paní Pelentová&#160;– zaregistroval, že nervózně&#160;– pokračovala:</p>

<p class="e-bookprozatext">„Manžel je&#160;– byl Ludvův kolega v&#160;podniku.
Ludva tam nastoupil asi před půl rokem&#160;– a&#160;s&#160;Petrem jsme se seznámili
u&#160;Ludvy&#160;– manžel k&#160;Ludvovi chodil strašně rád&#160;– on je
inženýr, ale zajímá se o&#160;kulturu a&#160;my nemáme moc přátel, kteří by
tyhle věci znali&#160;– jenom právě Ludvu. Ludva uměl mluvit strašně hezky
o&#160;obrazech a&#160;o&#160;sochách&#160;–“ Poručík si uvědomil přítomnost
mramorového symbolu, zamračil se. „Petr je starý Ludvův kamarád. To já nevím,
odkud se znají. A&#160;paní Fehérová? Ta bydlí tady v&#160;domě, o&#160;poschodí
výš&#160;– je to překladatelka, myslím z&#160;maďarštiny. Obdržálková? Nemám tušení.
Zeptejte se jí. Prostě Ludvu odněkud zná&#160;–“</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Poručík se na to chtěl nejdřív
zeptat klinického psychologa. To byl snědý, černovlasý, hladce vyholený muž
v&#160;módním žlutém svetru, a&#160;něco se mu stalo na oku.</p>

<p class="e-bookprozatext">„Copak?“ ukázal poručík na černé podmalování černé
zřítelnice.</p>

<p class="e-bookprozatext">„Ona&#160;– vám to řekla, ne?“</p>

<p class="e-bookprozatext">„Kdo? A&#160;co?“</p>

<p class="e-bookprozatext">„Milena. Pelentová. Ne?“</p>

<p class="e-bookprozatext">„Ale co?“</p>

<p class="e-bookprozatext">„Trapas,“ pravil Bydžovský. „Udělal mi to její manžel.
Včera. Tady na tom večírku. Trochu jsme se ovínili a&#160;on si prostě vzal do
hlavy, že mu svádím manželku.“</p>

<p class="e-bookprozatext">„Svádíte?“ otázal se poručík. Býval zvyklý klást
otázky jemněji, ale erotizace a&#160;jiná zhrubnutí doby spíš než jeho ne
zrovna jemné řemeslo ho v&#160;poslední době zbavila přílišné ohleduplnosti.</p>

<p class="e-bookprozatext">Bydžovský se ušklíbl.</p>

<p class="e-bookprozatext">„Ovšemže ne. Jenom se mi chodí svěřovat. A&#160;on nás
párkrát při tom přistih. Znáte to. Ženská se do někoho nešťastně zamiluje
a&#160;potřebuje vrbu. Protože instinktivně jiný ženský nevěří, vyhlídne si
chlapa. Pokud možno přítele jejího objektu. A&#160;to jsem byl v&#160;tomhle
případě já. Myslím&#160;– ten přítel.“</p>

<p class="e-bookprozatext">„Kdo byl ten&#160;– objekt?“</p>

<p class="e-bookprozatext">Bydžovský sklopil hlavu k&#160;nažehleným úzkým
nohavicím. Protože byl značně vyšší než Pelentová, popuzující symbol za ním se
teprve nyní objevil poručíkovým zrakům, ale hned ho zas přikryla černá kštice.
Bydžovský přenesl pohled z&#160;koverkotových žiletek kriminalistovi do očí.</p>

<p class="e-bookprozatext">„Přece Ludva. Jenže Ludva o&#160;ni nestál,“ psycholog
znovu zkontroloval stav svého odění. „Přesně řečeno, Ludva se nemoh rozhodnout.
Ona byla celá žhavá do rozvodu&#160;– ale pak začala za Ludvou pálit tamta&#160;–“
Bydžovský ukázal hlavou ke kuchyňským dveřím. „Ta ho tu taky našla. Já šel
z&#160;nemocnice, bylo docela hezky, ne velký mráz, chodím rád pěšky, kvůli
pohybu. A&#160;jak jdu tady dole pod podloubím&#160;– mám byt kousek dál na Pohořelci&#160;–
Irena vylítne ze vrat a&#160;skoro do mě vrazí. A&#160;celá se třese a&#160;koktá,
že Ludvu někdo zavraždil.“</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Pak seděla v&#160;nepohodlném
křesílku dívka. Ta, co ji poručík znal. Měla na sobě zelený minikostým, na
hlavě měděné vlasy, stažené do poručíkovi leccos připomínajícího uzlu,
a&#160;v&#160;pobledlém obličeji zelené panenky, zarámované neobvyklou červení.
Sotva si sedla, kriminalista&#160;– z&#160;důvodu jí neznámého&#160;– vstal
a&#160;otočil mramorovou sochu za jejími zády. Nato chvíli přecházel semtam,
dívka mlčela a&#160;úzkostlivě ho sledovala koutky očí.</p>

<p class="e-bookprozatext">Konečně se k&#160;ní otočil.</p>

<p class="e-bookprozatext">„Tys ho měla ráda, Irenko, viď?“</p>

<p class="e-bookprozatext">Dívka sevřela rty, polkla. Z&#160;očí vyběhly slzičky.</p>

<p class="e-bookprozatext">„Ano,“ řekla velice tiše.</p>

<p class="e-bookprozatext">„A&#160;jak to teda bylo?“</p>

<p class="e-bookprozatext">Chvíli zápasila se slzami, pak trochu ovládla divoký
útok bolesti a&#160;začala, skoro šeptem:</p>

<p class="e-bookprozatext">„Měli jsme&#160;– včera na tom večírku jsme si umluvili,
že k&#160;němu dnes v&#160;pět přijdu&#160;– a&#160;– nebylo zavřeno&#160;– on
ležel tamhle na pohovce&#160;– ztratila jsem nervy, prostě&#160;– a&#160;utekla
jsem ven&#160;– a&#160;před domem jsem vletěla do Petra&#160;– tak jsem s&#160;ním
šla zpátky&#160;–“</p>

<p class="e-bookprozatext">Přerušilo ji vrznutí dveří. Mezi veřejemi se objevila dychtivá
tvář praporčíka Málka.</p>

<p class="e-bookprozatext">„Soudruhu poručíku,“ pravil služebně, ačkoliv jinak
svého nadřízeného oslovoval Josef. Alespoň od té doby, co skončilo jisté
mezidobí napjatých vztahů tím, že příslušnice s&#160;velkolepým drdolem,
k&#160;níž chovali společný obdiv, se rozhodla pro mozkového chirurga. „Soudruhu
poručíku. Je tu doktor s&#160;nálezem.“ </p>

<p class="e-bookprozatext">„Jdi zas na chvíli vedle, Irenko,“ vybídl tedy poručík
dívku, a&#160;aniž původně chtěl, sledoval její hezké nohy, dobře sledovatelné
v&#160;minisukni, dokud nezmizela za dveřmi.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Stáli s&#160;dr. Seifertem nad
fotografiemi. Hleděla z&#160;nich hezká, ale mrtvá tvář plavovlasého muže.
Nehezky ji ozvláštňoval krvavý otvor ve spánku.</p>

<p class="e-bookprozatext">„Vystřeleno bylo zblízka, Josef,“ pravil starý doktor
Seifert. „A&#160;to taky muselo být, protože ta zbraň, člověče, je ráže .26! To
máš skoro jako flobertku. O&#160;něco málo víc, ale o&#160;moc ne.“</p>

<p class="e-bookprozatext">„Vážně?“ podivil se poručík. „Ale taková ráže, to se
přeci snad vůbec nevyrábí?“</p>

<p class="e-bookprozatext">„Vyráběla se. Ovšem to už je dávno. Před válkou se to
prodávalo. Někdy i&#160;u&#160;klenotníků.“</p>

<p class="e-bookprozatext">„U&#160;klenotníků?“</p>

<p class="e-bookprozatext">Dr. Seifert přikývl.</p>

<p class="e-bookprozatext">„Všelijak to vykládali perletí, zdobili to někdy
i&#160;drahokamama. Říkalo se tomu ‚dámský revolver‘ a&#160;dámy to jako měly
nosit v&#160;kabelkách na ochranu před znásilněním.“</p>

<p class="e-bookprozatext"><span class="calibre13">Poručík pohlédl do
mrtvého obličeje na fotografii. Vzpomněl si na energické rozhodnutí své dcery
týkající se neznámého pitomce, na to, co se dozvěděl od klinického psychologa
o&#160;Mileně Pelentové. Vzpomněl si na dobu, na její módu, na její morálku
a&#160;řekl si v&#160;duchu trpce, kdy někdo dá na trh spíše pánský revolver&#160;–
ale rychle vyhnal z&#160;hlavy takovou fantazii. Ostatně, kdo by si ho mohl
opatřit při všech těch úředních omezeních… a&#160;napadlo ho, kdo si vlastně
při všech těch úředních omezeních mohl opatřit tuhle buržoazní minizbraň,
a&#160;jak&#160;– </span></p>

<p class="e-bookprozatext">„Zabít se tím dá,“ ozval se mu přes rameno dr.
Seifert. „Ale musí se střílet hodně zblízka. Vidíš tady ty ožehy?“ Ukázal na
okraje rány. „Jsou spíše typické pro sebevraždu, když si sebevrah přiloží zbraň
těsně ke spánku.“</p>

<p class="e-bookprozatext">„Sebevraždu jsme vyloučili,“ pravil Borůvka. „Zbraň se
nenašla.“</p>

<p class="e-bookprozatext">Z&#160;kteréhožto omylu ho vzápětí vyvedl praporčík
Málek. Opět strčil dychtivý obličej mezi dveře, a&#160;zapomenuv na služební
přístup, skoro vyhrkl:</p>

<p class="e-bookprozatext">„Josef! Ta holka měla bouchačku! Když jsem se nedíval,
chtěla ji hodit do kbelíku!“</p>

<p class="e-bookprozatext">Natáhl ruku. Na čistém fialovém kapesníku mu v&#160;dlani
ležela drobná třpytivá věcička, vykládaná duhovějící perletí.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Tentokrát poručík pochodoval
kolem místnosti dobrých pět minut. Chvílemi se zastavoval, prohlížel staré obrazy
ve vyřezávaných rámech, které svědčily o&#160;sběratelské vášni mrtvého
inženýra. Otevřel a&#160;zase zavřel sklápěcí půlměsíčnou desku secesního
escritoiru, potěžkal skleněnou vázu, obtočenou hadími vlasy stříbrné Medúzy.
A&#160;přitom všem mlčel, snad přemýšlel. Dívka s&#160;měděnými vlasy se už
nepokoušela dělat něco ohledně slziček. Kapaly na krátkou zelenou sukni a&#160;zanechávaly
na ní tmavé kaňky.</p>

<p class="e-bookprozatext">„Irenko,“ pravil posléze poručík. „Je to taková stará,
otřepaná kriminalistická fráze&#160;– ale bude pro tebe&#160;– i&#160;pro
tatínka&#160;–“ dodal poněkud nelogicky, „– lepší, když řekneš hezky všechno po
pravdě, jak to bylo.“</p>

<p class="e-bookprozatext">Zvedla k&#160;němu zelené oči, tak podobné zřítelnicím
jeho vlastní dcery. Kočičí efekt, poopravený krvavými ráfky, poručíka sklátil.</p>

<p class="e-bookprozatext">„Já ho nezabila. Fakt ne. Měla jsem ho ráda. Moc. Ale
tohle bych mu nemohla&#160;–“</p>

<p class="e-bookprozatext">„A&#160;co paní Pelentová?“ otázal se tiše.</p>

<p class="e-bookprozatext">„Ta za ním lezla. To já vím. Jenomže Ludvovi byla
lhostejná.“ Na chvíli ji slzy přemohly. Otočila se, opřela hlavu o&#160;kosočtverečné
opěradlo. Nad měděným uzlem se vynořila holá zadnice Doryforova a&#160;poručík
se zamračil. Obešel plačící dívku, zdvihl sochu a&#160;odnesl ji na druhý konec
pokoje. Tam ji umístil vedle čehosi, co vypadalo jako návrh na likérový stolek
spatřený někým v&#160;opiovém snu. Jenomže zde byl návrh realizován.</p>

<p class="e-bookprozatext">Dívka se jakžtakž vzpamatovala.</p>

<p class="e-bookprozatext">„Pane Borůvka,“ pravila naléhavě. „Tohle si vy přeci
o&#160;mně nesmíte myslet! Vždyť mě znáte! Já jsem si vědomá, že to vypadá,
jako kdybych si to byla vymyslela. Ale opravdu to bylo tak. Von mi Ludva ten
revolver přivez z&#160;Indie&#160;– ještě se chlubil, jak ho propašoval přes
celníky&#160;– a&#160;včera mi ho dal. Von každýmu přivez nějakej dárek. Dárky
von uměl úžasně vybírat. No ale pak jsme se&#160;– trošku pohádali a&#160;já
jsem se&#160;– trošku nalízla. A&#160;ještě k&#160;tomu se popral Petr s&#160;Pelentem.
No byly tam prostě zmatky a&#160;mně ten revolver asi vypad z&#160;kabelky nebo
co, nebo jak jsem ho vyndala, když jsem se dolovala k&#160;cigaretám, tak jsem
ho snad zapomněla dát zpátky&#160;– prostě když jsem přišla domů, v&#160;kabelce
nebyl. Tak jsem pak ráno volala Ludvíkovi z&#160;podniku&#160;–“</p>

<p class="e-bookprozatext">„Vždyť jsi říkala, že jste se pohádali?“</p>

<p class="e-bookprozatext">„My jsme se potom zas usmířili. Byla to stejně
pitomost. Ode mě, myslím. Něco mi přelítlo přes nos&#160;– zdálo se mi, že se
Ludva nějak moc má k&#160;tý bábě Fehérový. Že vona je na něj vysazená, to vím
dávno. A&#160;Ludva se mi jednou podřek, že má slabost na starší ženy. Ale spíš
to myslim říkal, jenom aby mě namích. A&#160;pak taky: Fehérová je už
dovopravdy starší. Tak mě to zas brzo přešlo a&#160;hned jsme se zas usmířili
a&#160;umluvili jsme si to rande na dnešek. Fehérová se tam stejně sťala.
A&#160;já pak doma zjistila tu ztrátu, tak jsem mu z&#160;podniku volala, jestli
ten levák nenašel, a&#160;von mi slíbil, že se po něm podívá, <span class="calibre5">že tam určitě někde bude, a&#160;abych byla v&#160;pět
u&#160;něj.“ Odmlčela se, na sukničce se vytvořily čerstvé kaňky. „Já tam
přišla&#160;– a&#160;von ležel tamhle</span> na tom divanu&#160;– ten pitomej
revolver byl na koberci vedle něj&#160;– tak jsem ho sebrala&#160;– a&#160;potom
teprv v&#160;kuchyni mi to došlo&#160;– chtěla jsem se ho zbavit&#160;– úplně
jsem zpanikařila&#160;– pane Borůvka!“ znovu zdvihla ke kriminalistovi kočičí
oči, utopené v&#160;červených rybníčkách. „Pane Borůvka! Mluvím pravdu! Fakt!“</p>

<p class="e-bookprozatext">„Hm,“ zabručel poručík. S&#160;nechutí mezitím
zjistil, že odstavením sochy získal výhled na obraz, na němž se na dosti macatou
ženu vrhala rozběsněná labuť. Nemohl si vzpomenout, kde o&#160;něčem takovém
slyšel, jenom měl pocit, že o&#160;tom slyšel určitě. Usedl tedy k&#160;asymetrickému
secesnímu stolu, čelo podepřel dlaní tak, že dlaň zakryla nechutný výjev na
plátně, a&#160;pravil: </p>

<p class="e-bookprozatext">„Hm. No dobře. A&#160;nevíš náhodou, proč se prali
Bydžovský s&#160;Pelentem?“</p>

<p class="e-bookprozatext">Dívka pokrčila rameny.</p>

<p class="e-bookprozatext">„To nevím. Já už jsem byla dost mimo sebe. Pelent prej
na něj žárlí, říkal Petr. Viděl Petra několikrát s&#160;Pelentovou v&#160;kavárně,
když vona řekla, že jde někam jinam, a&#160;myslí si, že mu za ní chodí.“</p>

<p class="e-bookprozatext">„A&#160;– ehm&#160;– chodí za ní?“ zeptal se poručík,
který v&#160;přítomnosti vrstevnice své dcery měl nevykořenitelný pocit, že před
mladými dívkami se o&#160;takových věcech nemá mluvit. Pak si vzpomněl, že bude
dědečkem, ale pocit byl nezničitelný.</p>

<p class="e-bookprozatext">Dívka se ovšem nezachovala, jak by odpovídalo
poručíkovu obecně už vyhynulému pocitu. Pravila s&#160;klidem, při němž kriminalista
zesmutněl:</p>

<p class="e-bookprozatext">„No, já nevím. Pokud ale teda já <span class="e-booktirazacitacetextkurzivachar">vím</span>, tak Petr chodí s&#160;Lucií Ejemovou.
S&#160;Ludvovou sestrou, víte? Aspoň ty jsem spolu viděla já. Několikrát.
A&#160;když jsem mu v&#160;poslední době párkrát volala, telefon brala skoro
pokaždý vona.“</p>

<p class="e-bookprozatext">„Jak moc ji znáš, Irenko?“</p>

<p class="e-bookprozatext">„Celkem dost. Byla v&#160;poslední době u&#160;Ludvy
pečená vařená. Von jí před třema měsíci zemřel manžel a&#160;uvažovali, že
vymění její a&#160;Ludvův byt a&#160;nastěhujou se spolu do jednoho velkýho, kterej
měl Ludva vyhlídnutej v&#160;Klamovskym paláci. Ty lidi, co tam bydlej, se
rozváděj&#160;–“</p>

<p class="e-bookprozatext">„Takže ty pověsti, že Bydžovský chodí s&#160;Pelentovou&#160;–
to není pravda?“</p>

<p class="e-bookprozatext">„Já nevím,“ zaváhala dívka a&#160;náhle ji v&#160;očích
blýsklo něco jako ženská nenávist. „Ale moc bych za to nedala, že není. Ludvu
Pelentová taky nenechala na pokoji. Ačkoliv chodil se mnou. Pelentová je
strašná chtivice.“</p>

<p class="e-bookprozatext">„Co?“</p>

<p class="e-bookprozatext">„Chtivice,“ opakovala dívka nevinně a&#160;poručíkovi
to připomnělo slovník jedné, skoro už zapomenuté zpěvačky. Kdysi jí pomohl z&#160;ošklivého
maléru, a&#160;ačkoliv doufal (aniž si to přiznával) v&#160;něco víc, odměnila
ho přátelstvím. Ach, kde je jí konec, pomyslil si a&#160;vyslechl definici
výrazu, jenž mu připomněl tu mladou ženu v&#160;šatech z&#160;látky, z&#160;jaké
se dělají koberce.</p>

<p class="e-bookprozatext">„To tak řikala jedna moje kamarádka ženskejm. Ňáká
Zuzka Králová, co se nedávno vdala do Švédska,“ vysvětlovala Irena. „Myslim
takovejm ženskejm, jako je Pelentová. Co jim jeden chlap nestačí, víte?“</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Dalo by se to říct o&#160;téhleté
tady? uvažoval poručík o&#160;chvíli později. Pod obrazem nahé bakchantky
a&#160;výbojného zvířete (kriminalista jej mezitím zakryl brokátovým přehozem,
neboť si vzpomněl, co o&#160;tom kdysi dávno slyšel) seděla nyní hubená žena
s&#160;fialovým přelivem na šedinách, s&#160;podezřele růžovými tvářemi a&#160;téměř
karmínovými rty. Dosáhla, aspoň se to kriminalistovi zdálo, už dost dávno věku,
v&#160;němž dříve ženy nosívaly kolem krku sametku, na nohou černé bavlněné
punčochy a&#160;čas trávily pletením nátepníčků pro dobročinné bazary. Tato stařenka
měla však na sobě světlezelené šaty typu mini s&#160;výstřihem a&#160;v&#160;něm
na pihovaté pleti starobylou brož, znázorňující dvě nahá těla, muže a&#160;ženu,
kteří se stříbrnýma ručkama jakoby přetahovali o&#160;fialový drahokam. Seděla
nohu přes nohu, na nohou silonové punčochy, pod nimiž se krabatila pohoří
křečových žil, a&#160;fialové střevíce s&#160;velikými přezkami. Zápěstí levé
ruky měla ozdobené náramkem v&#160;podobě hada.</p>

<p class="e-bookprozatext">Poručík si opět zakryl oči dlaní, jako kdyby trpěl pod
náporem myšlenek, ale ve skutečnosti z&#160;jiného důvodu. Zeptal se: „Výstřel
jste tedy neslyšela, paní Fehérová?“</p>

<p class="e-bookprozatext">Umělá mladice zavrtěla hlavou.</p>

<p class="e-bookprozatext">„Ne. Překládala jsem. Mimoto mám ve zvyku nechávat při
práci puštěného Bacha. Neslyšela jsem nic.“</p>

<p class="e-bookprozatext">„A&#160;jak&#160;–“ poručík se zarazil, v&#160;duchu
přeformuloval otázku. „Vy jste zavražděného dobře znala?“</p>

<p class="e-bookprozatext">„Velice dobře,“ dáma si přehodila nohy opačně. I&#160;na
té druhé noze, všiml si poručík, vyvstávaly pod silonem křečové žíly. V&#160;duchu
zalitoval doby sukní po kotníky a&#160;pohlédl dámě do tváře, poznamenané,
zdálo se mu, dosti intenzívním životem v&#160;jisté oblasti. Řekl si, že vzdor
jejím letům bude patrně na místě i&#160;tuto potenciální babičku označit
termínem Irenčiny kamarádky.</p>

<p class="e-bookprozatext">„Velmi dobře jsem Ludvíka znala,“ pokračovala
chtivice. „On, chudák, tak trošku trpěl komplexem mnoha techniků. Že nemá
humanitní vzdělání. Miloval intelektuální rozhovory. No, tak já,“ dáma se
zasmála hlasem vytémbrovaným patrně kmínkou, „tak já jsem mu je dopřávala. Byl
ostatně velmi zábavný. A&#160;s&#160;tou jeho,“ pravila významně, ale jaký to
mělo mít význam, poručík jenom tušil<i class="calibre10">, </i>„<span class="e-booktirazacitacetextkurzivachar">nekulturností</span><i class="calibre10">,</i> s&#160;tou to nebylo
tak zlé.“</p>

<p class="e-bookprozatext">Poněkud vybledlé oči zajaly poručíka a&#160;on honem
stočil rozhovor jinam.</p>

<p class="e-bookprozatext">„Prý tady včera při tom večírku došlo k&#160;hádce
mezi panem doktorem Bydžovským a&#160;panem inženýrem Pelentem?“</p>

<p class="e-bookprozatext">„K&#160;hádce? Ke rvačce, kdybyste řekl. Petr se na
Rudlu vrhnul, že jsem skoro dostala strach&#160;–“</p>

<p class="e-bookprozatext">„A&#160;proč?“</p>

<p class="e-bookprozatext">„Inu, že mu něco udělá.“</p>

<p class="e-bookprozatext">„Ne, myslím, proč vy myslíte, že se&#160;– jaksi&#160;–
poprali?“</p>

<p class="e-bookprozatext"><span class="calibre3">Opět se zasmála.
Kriminalista už nepochyboval, že je to bývalá, a&#160;patrně ne docela bývalá,
žena typu Mileny Pelentové. Připomněla mu sedmero hlavních hříchů, temnou
gotickou apsidu, kde se kdysi dávno zpovídával důstojnému pánu Melounovi ze
smilstva konaného dotyky. Byly to doby, kdy gymnaziální studenti jenom výjimečně
dospívali s&#160;kolegyněmi ze sexty dál, a&#160;poručík zatřásl hlavou, aby
vyhnal tu vzpomínku. S&#160;nechutí pohlédl na dámu v&#160;minisukni a&#160;reakcionářsky
usoudil, že by udělala lépe, kdyby pletla nátepníčky.</span></p>

<p class="e-bookprozatext">„To víte,“ pravila. „Žárlivost.“</p>

<p class="e-bookprozatext">„Žárlivost?“ řekl a&#160;vrátil se k&#160;plnému
vědomí. „Ano, já vím. Ta <span class="calibre20">jeho paní. Ale
poslyšte,“ pravil nervózně. „Slyšel jsem, že pan Bydžovský</span> měl známost
se zavražděného sestrou&#160;–“</p>

<p class="e-bookprozatext">„S&#160;Lucií?“ Dáma pohlédla na poručíka, jako by ji
právě dobře pobavil. Poručík měl pocit, že před ním něco zamlčuje, ale ne že by
mu to nebyla ochotná říct. Spíš předpokládá, že je mu to jasné. Zmocnil se ho
nevysvětlitelný stud se zeptat. Pravil pouze rozpačitě:</p>

<p class="e-bookprozatext">„Inu&#160;– byli&#160;– ehm&#160;– viděni. Často ho
prý navštěvuje&#160;–“</p>

<p class="e-bookprozatext">Uhnul zrakem a&#160;spatřil alabastrovou sošku boha
Herma na vykládaném spinetu.</p>

<p class="e-bookprozatext">„No,“ protáhla dáma a&#160;poručík měl opět ten pocit.
„Ludva a&#160;Petr byli dobří přátelé. <span class="e-booktirazacitacetextkurzivachar">Velmi
</span>dobří přátelé&#160;– ale že by se Petr chtěl nějak, po této stránce,
rozumějte, postarat o&#160;<span class="e-booktirazacitacetextkurzivachar">Lucii</span>,
když teď ovdověla, to tedy, řekla bych, určitě ne! Stará se o&#160;ni, ovšem,
ale jak, to&#160;– A&#160;co kdybyste se na to zeptal přímo jeho?“</p>

<p class="e-bookprozatext">To už poručík věděl jistě, že stařena ví víc, než
říká. Ale nepochopitelný stud mu vzal řeč.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Zeptal se na to černovlasého muže
ve žlutém svetru. Muž neklidně poposedl, ale křesílko bylo, jak poručík věděl,
velmi nepohodlné.</p>

<p class="e-bookprozatext">„Mám Lucii rád, velice rád. Proto&#160;–“ odmlčel se.</p>

<p class="e-bookprozatext">„Jak rád?“ otázal se kriminalista neomaleně, jak si to
nikdy nedovolil vůči podezřelým ženám.</p>

<p class="e-bookprozatext">Muž ve svetru opět poposedl.</p>

<p class="e-bookprozatext">„Já vám nerozumím?“</p>

<p class="e-bookprozatext">„No měl jste s&#160;ní něco? Chcete si ji vzít? Nebo je
to jenom vaše milenka?“</p>

<p class="e-bookprozatext">„Ale&#160;– to ani ne,“ pravil Bydžovský. „Mám ji
prostě&#160;– rád. Možná, že bych si ji i&#160;vzal. Je hezká. Ale o&#160;to jí
nejde, chápete. Potřebuje se někomu svěřit. Smrt jejího manžela jí způsobila
těžký nervový otřes. Je značně labilní&#160;–“</p>

<p class="e-bookprozatext">„Vám se svěřuje nějak moc ženských, poslyšte,“ nasadil
poručík výbušný tón.</p>

<p class="e-bookprozatext">„Ano&#160;– pravda&#160;– je jich dost. Ale snad to
není tak zvláštní. Jsem koneckonců klinický psycholog&#160;–“</p>

<p class="e-bookprozatext">„Paní Fehérová se vám taky svěřuje?“</p>

<p class="e-bookprozatext">„Ta? Ne! Proč?“</p>

<p class="e-bookprozatext">„No to já nevím,“ utrhl se poručík. Vstal a&#160;odhrnul
rukou jedovatě zelený tučný list fíkusu, jenž stál na křivolakém květinovém
stolku a&#160;zpola zakrýval jeden z&#160;obrazů ve zlacených rámech. Nad
okrajem listu klečel mnich se zarudlou tonzurou a&#160;růžencem kolem pasu.
Zraky měl kajícně sklopené k&#160;zemi, zřejmě činil pokání. Ale když poručík
odhrnul list, poznal, že to, co pokládal za náboženský motiv, je ve skutečnosti
něco jiného. V&#160;dolní polovině malby, kam směřovaly mnichovy pokorné zraky,
koukala ze skalní tůně ženská hlavička. Vodu znázornil malíř průzračně, takže
mnich i&#160;poručík viděli, že žena nemá koupací ani žádný jiný úbor. Navíc
ležel na kameni vedle tůně černý hábit a&#160;naškrobený čepec klášterní
sestry. Poručík nechal list opět klesnout, přejel očima po nahé soše, stojící
k&#160;němu zády, po labutím samci, jenž nezápasil s&#160;nahou ženou, po
alabastrovém Hermovi, a&#160;v&#160;duchu zalitoval přítele Obdržálka.</p>

<p class="e-bookprozatext">Potom znechuceně otevřel dveře a&#160;zařval:</p>

<p class="e-bookprozatext">„Už je tu Pelent?“</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext"><span class="calibre5">Byl.
Potom seděl pod obrazem, z&#160;něhož při poručíkově zařvání spadl květinový
přehoz a&#160;kriminalistovi se už nepodařilo včas jej znovu upevnit.</span>
Pelent měl zvlněné kaštanové vlasy a&#160;pomačkaný obličej. Z&#160;límce bílé
košile výbojně trčel puntíkovaný motýlek a&#160;modře zářil nad bezvadně
ušitými šaty ze světlé opalizující látky. Poručík si ničeho nevšiml.</p>

<p class="e-bookprozatext">„Podezření?“ vrtěl Pelent hlavou. „To mě nikdy
nenapadlo. A&#160;ta hádka? Víte, že už ani nevím?“</p>

<p class="e-bookprozatext">„Nepovídejte!“</p>

<p class="e-bookprozatext">„Ano, počkejte, vzpomínám si,“ ing. Pelent si
vzpomínal, velmi usilovně. „Něco jsem mu řekl, byli jsme trochu, tak říkajíc,
pod parou&#160;– no ano. Týkalo se to Ludvovy sestry a&#160;Bydžovského&#160;–“
zarazil se. „Tak jsem něco řekl, co se Petra dotklo. Ani jsem to nemyslel zle.
Ale on vylít.“</p>

<p class="e-bookprozatext">„Co to bylo?“</p>

<p class="e-bookprozatext">Pelent zaváhal. Váhal nepřiměřeně dlouho.</p>

<p class="e-bookprozatext">„Víte&#160;– on ji tak trochu léčí&#160;– já se
kriticky vyjádřil o&#160;jeho léčebných metodách. Je na to strašně citlivý&#160;–“</p>

<p class="e-bookprozatext">„A&#160;vy nejste citlivý na to,“ skočil mu do řeči
poručík, „že vaše žena se schází za vašimi zády s&#160;Bydžovským?“</p>

<p class="e-bookprozatext">Muž ve světélkujících šatech sklopil hlavu. Opět
zaváhal. Nevypadá na váhavce, pomyslil si kriminalista, ale váhá. Konečně se rozhodl:</p>

<p class="e-bookprozatext">„Vy to zřejmě víte&#160;– nemá cenu dělat, že&#160;–
Ona mě pořád tahala na ty večírky k&#160;Ludvíkovi, když prý mám zájem o&#160;umění&#160;–
jenže na těch večírkách byl vždycky taky Bydžovský. On kde byl Ludva, tam byl
Petr. Já ovšem nebyl na Petra zvědav. Ani na Ludvovy večírky. S&#160;Ludvou
sedím&#160;– jsem seděl od rána do večera v&#160;kanceláři a&#160;s&#160;tím
mým zájmem o&#160;umění to není tak horké. Ale žena, to máte pravdu, byla jak
posedlá&#160;–“ </p>

<p class="e-bookprozatext">„Po Bydžovském?“ přerušil ho poručík. Dobře si
pamatoval, co mu o&#160;Pelentově manželce řekl klinický psycholog, a&#160;jeho
verze se mu spíš hodila do skrumáže událostí. „Nebo po Arnoldovi?“ zeptal se.</p>

<p class="e-bookprozatext">Muž v&#160;neónových šatech do třetice zaváhal a&#160;váhal
dlouho a&#160;usilovně. Kriminalista se pokusil znovu zakrýt antickou báj nad
Pelentovou hlavou. Pelent se promyslil k&#160;jádru věci a&#160;pravil:</p>

<p class="e-bookprozatext">„Víte&#160;– kdybych ji nebyl několikrát viděl s&#160;Bydžovským&#160;–
víte, že bych ani dobře nemoh říct?“</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Sotva elegantní inženýr odešel,
podnikl poručík poslední zápas s&#160;brokátovým přehozem. Tentokrát se dobrá
věc zdařila. Právě když zadoufal, že toho dne bude mít už pokoj od
zneklidňujících osob opačného pohlaví, strčil Málek potřetí hlavu mezi dveře
a&#160;zašeptal:</p>

<p class="e-bookprozatext">„Josef, přivezli tu jeho ségru. Chceš ji?“</p>

<p class="e-bookprozatext">Když ségra vstoupila, poručík urovnával právě záhyby
na brokátovém přehozu. Sotva však dívku spatřil, škubl sebou a&#160;zrakům
Arnoldovy sestry se nabídla Leda i&#160;s&#160;labutí. Ale nevšimla si toho. Zůstala
stát před poručíkem jako překrásná kresba uhlem. Byla od paty k&#160;hlavě ve
smutku a&#160;nad vdovskou tmou zářil bílý obličej korunovaný zlatem jako
medailónek idealizované a&#160;trošku morbidní mučednice. Tvář jako by byla
vtělením mrtvého: stejně zlatoplavé vlasy, stejně podlouhlý, pravidelný a&#160;krásný
tvar, jenom tón toho všeho byl o&#160;poznání měkčí. Na štíhlém prsteníku si
poručík všiml dvou snubních prstenů, a&#160;když si sedla do křesílka a&#160;položila
ruce na opěradlo, znatelně se chvěly. Poručík si, nevěděl ještě proč, vzpomněl
na jakousi novelu od Thomase Manna, kterou kdysi zabavil Zuzance pro
nevhodnost.</p>

<p class="e-bookprozatext">Zíral na vdovu jako na zjevení z&#160;pohádky.</p>

<p class="e-bookprozatext">Zvedla šedivé oči s&#160;malými černými panenkami
k&#160;poručíkově kulaté tváři a&#160;rychle je zas sklopila. Ten kratičký
okamžik však stačil, aby poručík, paradoxně, nabyl rovnováhy a&#160;zároveň si
pomyslel, že inženýr Pelent mluvil možná pravdu o&#160;léčebných metodách dr.&#160;Bydžovského.
Přitáhl si secesní stoličku (perverzní fantazie truhláře z&#160;přelomu století
ji opatřila hrotitým výstupkem přímo uprostřed sedátka), usedl a&#160;nadsedl
a&#160;naklonil se k&#160;Lucii Ejemové. Potom, ačkoliv to při výslechu nikdy
nedělal, vytáhl cigaretu, strčil si ji do úst a&#160;jal se kuřácky ohmatávat
kapsy.</p>

<p class="e-bookprozatext">„Promiňte&#160;– nemáte zapalovač?“</p>

<p class="e-bookprozatext">Vdova zdvihla z&#160;klína černou kabelku, otevřela
ji. V&#160;té chvíli nešikovnému poručíkovi cigareta vypadla z&#160;úst a&#160;on,
v&#160;nemotorné snaze ji chytit, vyrazil dívce kabelku z&#160;ruky. Kabelka
spadla na zem a&#160;vysypala se. Po úspěšném provedení tak složitého triku
utřel si poručík nenápadně čelo a&#160;bleskurychle poklekl vdově k&#160;nohám.
Přinutil se nehledět na štíhlá lýtka v&#160;černém silonu a&#160;horlivě sbíral
rozházený majetek.</p>

<p class="e-bookprozatext">Našel, co hledal.</p>

<p class="e-bookprozatext">Vzal tubu opatrně do ruky, přečetl nápis a&#160;vyčítavě
pohlédl na truchlící dívku. Znovu se přesvědčil, že s&#160;jejíma očima,
jakkoliv dovršovaly éterickou krásu, je něco v&#160;nepořádku.</p>

<p class="e-bookprozatext">„Tohle užíváte často?“ zeptal se.</p>

<p class="e-bookprozatext">Ruce na opěrátku se viditelně roztřásly.</p>

<p class="e-bookprozatext">„Neužívám,“ pravila nejistě. „Ale&#160;– ale jsem moc
nervózní&#160;– já od té doby, co Jarmil umřel&#160;– byli jsme spolu tři
měsíce&#160;–“</p>

<p class="e-bookprozatext">„Kdo vám to předepisuje?“ pravil chmurně poručík.</p>

<p class="e-bookprozatext">„To? Nikdo. Prostě&#160;– doktor. Lékař&#160;–“</p>

<p class="e-bookprozatext">„Na středisku?“</p>

<p class="e-bookprozatext">„Ne&#160;– já&#160;–“ a&#160;pak se nehmotně krásná
vdovička složila přímo do poručíkovy náruče.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Dívce na secesním divanu&#160;–
tomtéž, co na něm ještě před nedávnem ležel její mrtvý bratr&#160;– píchal dr.
Seifert nějakou injekci a&#160;poručík si znovu uvědomil, jak je bratrovi
podobná. Otočil se k&#160;dr. Bydžovskému, ukázal mu tubu s&#160;bílými prášky
a&#160;přísně na něho udeřil:</p>

<p class="e-bookprozatext">„Víte o&#160;tom?“</p>

<p class="e-bookprozatext">Bydžovský poplašeně mrkl po Lucii Ejemové a&#160;usoudil,
že je zbytečné zapírat.</p>

<p class="e-bookprozatext">„Nedával jsem jí toho víc, než je bezpečná dávka,“
řekl chladně.</p>

<p class="e-bookprozatext">„Proč jí to nedával její obvodní lékař? Nebo snad&#160;–
nepředepisoval jí tu bezpečnou dávku on taky? A&#160;tohle měla od vás jaksi na
přilepšenou?“</p>

<p class="e-bookprozatext">Pod vlivem doktorovy injekce mrtvá procitla a&#160;okamžitě
pochopila, oč jde.</p>

<p class="e-bookprozatext">„On mi to nedával,“ pravila nešťastně. „On mi to, pane
poručíku&#160;–“</p>

<p class="e-bookprozatext">„Mlč, Lucy,“ okřikl ji dr. Bydžovský a&#160;vztekle se
otočil k&#160;poručíkovi. Mluvil už ledově: „Podívejte se. Já mám záznamy
v&#160;pořádku. Indikace u&#160;Lucie je a&#160;dával jsem jí přesně stanovené
dávky, z&#160;přátelství k&#160;jejímu bratrovi. Mimoto u&#160;takovýchhle psychoneurotických
případů je důležitá důvěra pacienta k&#160;lékaři. Jestli si opatřovala ještě
někde něco navíc, to nevím. Její lékař jí určitě nic nepředepisoval. Tomu jsem
to samozřejmě oznámil. Radil jsem jí ale důrazně,“ otočil se k&#160;dívce ve
smutku, která se zatím posadila a&#160;dlaně obou rukou si tiskla k&#160;spánkům,
„aby na Jarmila zapomněla, to se nepovedlo, a&#160;co nejdřív se vdala a&#160;měla
děti. Na její nemoc je to nejlepší lék.“</p>

<p class="e-bookprozatext">„Neříkej to, Petře!“ vykřikla dívka. „Prosím tě, to
neříkej!“ </p>

<p class="e-bookprozatext">Poručík nechápal, proč dr. Bydžovský zdůraznil to
zájmeno, ani mu nedošlo, proč mu pořád hlavou víří ta Mannova zabavená novela.
Zabavená proto, že byla o&#160;sourozencích.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Znovu osaměl s&#160;vdovou. Byla
už tma, na makabrózní tvář vrhala secesní lampa barevná světla. Jakoby z&#160;dílny
Tiffanyho, pomyslil si poručík, zcela nedávno zabavil Zuzance jiný román od
autora, jemuž Zuzanka říkala nějak jako Kápo, třebaže tenhle román nebyl
o&#160;sourozencích.</p>

<p class="e-bookprozatext">„Já už to nechci zkoušet!“ naříkala dívka, poručík
bezmocně okouzlen sledoval křivky šíje, paže, jejichž pohyby připomínaly kroky
tanečnice. „Nechci se už vdát. Já vím, že tomu těžko může někdo rozumět, ale já
prostě nemohu. Jenom Ludva mi rozuměl. Navrhl mi, abychom si vyměnili byty za
ten v&#160;Klamovském paláci, a&#160;já jsem souhlasila. Chtěla jsem být
s&#160;ním. Starat se o&#160;něho. Protože&#160;– to nikdo nepochopí&#160;–
a&#160;teď Ludvu&#160;–“</p>

<p class="e-bookprozatext">Bílá šíje se ladně sklonila k&#160;temnému klínu, na
němž měkce spočívaly ruce, vytvořené snad secesním malířem. Zlatá korunka
z&#160;vlasů poručíka oslnila.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Kráčel pak pod plynovými
lucernami noční Prahy, lámal si hlavu nad poselstvím z&#160;nějaké jemu
vzdálené oblasti lidského života, o&#160;níž jen něco četl, ne mnoho, a&#160;které
proto nerozuměl.</p>

<p class="e-bookprozatext">Doma vyslechl rozčilenou řeč přítele Obdržálka.
Nepodařilo se mu vysvětlit, proč se nemohl vyhnout zatčení jeho dvacetileté
dcery, přestože všechny okolnosti bohužel svědčí proti ní. Ze všech sil se
aspoň snažil starého kamaráda přesvědčit, že on sám ovšem v&#160;její vinu
nevěří. Zdrcený knihkupec však kupodivu nepřímo přiznal takovou víru. Pronesl
plačtivou filipiku proti zvrhlosti doby minisukní, striptýzu a&#160;vše to
způsobivšího komunismu; to poslední poněkud v&#160;rozporu s&#160;historickou
skutečností, ale nikoli odvážně, neboť kdysi dávno, po boku velebného pána
Melouna, s&#160;poručíkem ministrovali. Vyčerpán odešel teprve po dvanácté do
studené zimní noci.</p>

<p class="e-bookprozatext">Když potom poručík ležel v&#160;posteli vedle zcela
klidně oddychující budoucí babičky, uviděl, jak za oknem nad prejzovými
střechami vychází bílý únorový měsíc a&#160;zdrtila ho beznadějná tíže života. <span class="calibre5">Vzpomínal, jak dlouho už ho trýzní v&#160;takových
chvílích, jako je tahle,</span> a&#160;uvědomil si, že od té doby, kdy vstoupil
do statisticky patrně poslední třetiny svého života. Usnul. Obklopily ho
přeludné stíny. Nehmotně se zhmotnily v&#160;dívky v&#160;minisukních, v&#160;Irenku
Obdržálkovou, nyní oprávněně podezřelou z&#160;vraždy, v&#160;makabrózní vdovu,
v&#160;příslušnici, teď už v&#160;osmém měsíci&#160;– v&#160;krajině snu to na
ní nebylo vidět&#160;– v&#160;jednu smutnou tanečnici z&#160;divadla Odeon&#160;–
v&#160;jeho vlastní dceru Zuzanku&#160;– a&#160;sevřel ho smutek, neboť si
uvědomil, že i&#160;pro něho tu končí něco nesmírně krásného, když teď jeho
dcera nastupuje tu cestu&#160;– života&#160;– a&#160;proto také smrti&#160;–
a&#160;potom se na slunečném hřišti objevila celá tlupa rozjívených dívek,
které mu všechny byly povědomé&#160;– ano, učil je kdysi hrát basketbal&#160;–
a&#160;mezi nimi jedna, šedooká, ta potom v&#160;zeměpisném kabinetě&#160;–
něžná dívčí kolínka&#160;– v&#160;tom kabinetě našel tehdy soukromý detektiv
Jaroslav V.&#160;Klíma utržený černý podvazek&#160;– poručík ve spánku zavřel
zoufale oči, aby neviděl na svět svého podivného padesátého roku, v&#160;němž
přicházející jaro vonělo opět starou, skoro zapomenutou touhou, aby neviděl
tento běsnící svět&#160;– a&#160;zatoužil po postavě ze staré rytiny, po ženě
s&#160;neviditelnýma nohama, po secesní dámě v&#160;dlouhém splývávém rouchu až
na zem…</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Proto když druhý den odpoledne
v&#160;Malostranské kavárně zdvihl unavené oči od Málkova hlášení, měl pocit,
že je dosud zajatcem snu. Dáma stála proti němu, v&#160;elegantním zimním
kabátě, ale kabát byl až na zem, splýval v&#160;ladných záhybech, byla to dáma
ze staré rytiny, secesní dáma, na plavých vlasech modrou čepici, na hezkých
rtech hezký úsměv, a&#160;velikýma šedivýma očima se dívala přímo na poručíka.</p>

<p class="e-bookprozatext">Poručík na ni zíral jako zhypnotizovaný.</p>

<p class="e-bookprozatext">Dáma pravila:</p>

<p class="e-bookprozatext">„Nemůžete mě poznat, pane poručíku? No to ste teda
pěknej!“</p>

<p class="e-bookprozatext">Ze strašné dálky, ale ne zas tak daleké jako třetina
života, vynořily se mosazné knoflíky, jež kdysi poručíka dojaly, pečlivě
udržované modré sáčko a&#160;potom&#160;– ano! Šaty z&#160;látky, z&#160;jaké
se dělají spíše koberce. Poručík vydechl:</p>

<p class="e-bookprozatext">„Proboha! To jste vy&#160;– Evo&#160;–“ honem se
opravil: „slečno Adamová!“</p>

<p class="e-bookprozatext">„Nojo,“ pravila secesní dáma neomylným přízvukem konce&#160;–
ale pozdějšího&#160;– století. „Nojo. Ta samá slečna. Bohužel.“</p>

<p class="e-bookprozatext">Poněkud záhadně použité příslovce poručíkovi uniklo. „A&#160;co
to máte na sobě?“ ulétlo mu a&#160;opět se okamžitě doplnil: „Krásnýho?“</p>

<p class="e-bookprozatext">Secesní slečna Adamová se mile zasmála. „Líbí se vám?“
otočila se na neviditelném kramflíčku, až kabát od pasu dolů vytvořil krásný
kužel, odhalil kramflíček i&#160;štíhlý nárt, a&#160;poručík se zachvěl jako
kdysi při takovém pohledu jeho viktoriánští předci. „To je teď na Západě velká
móda. Maxisukně. Teda maxikabát.“ Dívka se zastavila, stála s&#160;rukama
trochu od těla, aby se poručík mohl pokochat.</p>

<p class="e-bookprozatext">A&#160;poručík se kochal. Na všechno, co ho trýznilo,
zapomněl v&#160;přítomnosti té zářivé dívky. Za skoro dva roky, co ji neviděl,
vzpříčila se času a&#160;omládla. Aspoň poručíkovi se to zdálo. Pravil
radostně:</p>

<p class="e-bookprozatext">„Ale to je milé překvapení. Posaďte se! Posaďte se,
Evo&#160;– slečno Adamová.“</p>

<p class="e-bookprozatext">„Říkejte mi Evo, jo, pane poručíku? Adamová mi
připomíná toho vola, co první zavinil všechny ty strastě. Tak mi říkejte Evo,
jo?“</p>

<p class="e-bookprozatext">Proti nepřesné interpretaci biblické báje poručík nic
nenamítl, a&#160;jelikož si dívka začala rozepínat knoflíky, galantně se
vymrštil a&#160;už jí pomáhal z&#160;maxikabátu.</p>

<p class="e-bookprozatext">Pod ním měla velice minimální mini. Poručíka to,
kupodivu, nezklamalo.</p>

<p class="e-bookprozatext">„To je opravdu&#160;– elegantní,“ pravil a&#160;důstojně
zavěšoval dlouhatánský svrchní oděv na věšák za sebou. „To muselo stát hodně
peněz,“ řekl, neboť nic jiného ho nenapadlo.</p>

<p class="e-bookprozatext">„To počkejte, až uvidíte muj minkovej kožich! To
budete mrkat!“</p>

<p class="e-bookprozatext">„Ehm,“ pravil poručík a&#160;proti své vůli pohlédl
zpěvačce nad kolena. „Vidím, že jste si vedla, jaksi, zdatně. Minkový kožich&#160;–
já to přirozeně nikdy neviděl, ale pokud vím, není to zrovna laciné,“ řekl
a&#160;zmocnil se ho záchvat spisovné češtiny. „Pokud vím, i&#160;když honoráře
na Západě jsou jistě slušné&#160;–“</p>

<p class="e-bookprozatext"><span class="calibre3">„No totiž,“
přerušila ho rychle. „Ten sem si nekoupila. Ten sem dostala. Ten mi dal jeden
přítel. Totiž</span>&#160;–“<span class="calibre3"> nejistě
zašilhala na kriminalistu. Vnímal ji pohledem tak zbožným, že ji to uklidnilo. „Totiž
přítel mý nebožky mámy. Teda abyste rozuměl, vlastně manžel její spolužačky.
A&#160;nedal mi tedy vlastně minkovej kožich, že jo,“ usilovně přemýšlela
a&#160;v&#160;zmatené snaze se před poručíkem zachránit vytvořila složitou
legendu, jež měla zakrýt prostou pravdu jejího minkového kožichu. „Von mi dal&#160;–
pět&#160;– jinejch kožichů, který já potom střelila&#160;–“</span></p>

<p class="e-bookprozatext">„Pět?“ podivil se jinak pořád pravověrný poručík.</p>

<p class="e-bookprozatext">„Nojo, já vim, vy si myslíte, že vás tahám za nohu, že
si to myslíte?“ a&#160;plavovlásce se fantazie v&#160;hlavě skládala v&#160;historku,
o&#160;níž usoudila, že bude znít pravděpodobně. „Vy si myslíte, že sem tam
našemu slušnýmu státu dělala vostudu, žejo, jako kdyby jí neměl dost? Že sem si
v&#160;těch barech nabrnkávala starý volezlý milionáře&#160;–“</p>

<p class="e-bookprozatext">„Ale kdepak! Proboha, jak bych si mohl&#160;–“</p>

<p class="e-bookprozatext">Z&#160;kriminalistova kulatého obličeje zářilo
skutečné zděšení, ale plavovláska byla všímavá, uviděla v&#160;té tváři ještě
něco jiného, smutek, nějaký žal a&#160;ještě něco&#160;– a&#160;pocítila náhle
touhu chmurného policistu rozveselit. V&#160;té chvíli jako by měla nějakou
předtuchu&#160;– byla dost pověrčivá&#160;– jako by cítila, že je váže nějaké
společné pouto, ne snad zrovna k&#160;sobě, ale k&#160;něčemu v&#160;budoucnosti.
Nevěděla, co to je. Že oba stojí na prahu doby, jež nepřinese mnoho radosti ani
jí, a&#160;zejména ne starému kriminalistovi, skoro nikomu. Ale kulatá
poručíkova tvář ji pozdravila dechem domova, ne zrovna nejbezpečnějšího, ale
jejího.</p>

<p class="e-bookprozatext">„Vy si přeci, pane poručíku, nemyslíte, že já sem
nějaká to&#160;– svatá nebo co. To nejsem, žejo. Ale taky nejsem žádná to&#160;–
že. To byste mě zarmoutil, kdybyste si to myslel.“</p>

<p class="e-bookprozatext">„Ale já si opravdu nic takového&#160;– já vás, Evo,
vždycky&#160;–“</p>

<p class="e-bookprozatext">„Nojo,“ pravila plavovláska. „Jednoho přítele sem tam
měla a&#160;skaut to zrovna nebyl. Ale starej taky ne. Řekla bych,“ pravila
úlisně, „že mu bylo tak nanejvejš vo rok vo dva víc než vám&#160;–“</p>

<p class="e-bookprozatext">„Opravdu,“ zaradoval se poručík a&#160;nerozeznal
dobrý skutek. „No, to tedy příliš velký mladík nebyl,“ dodal, aby zdůraznil své
relativní mládí. Protože však o&#160;dívčině příteli netoužil znát přílišné
podrobnosti, odvedl řeč zpátky: „A&#160;jak že to bylo s&#160;těmi kožichy?“</p>

<p class="e-bookprozatext">„Jo to,“ pravila blondýnka. „Ale no to sem jednou šla
navštívit toho přítele&#160;– teda manžela spolužačky mý nebožky mámy. Ňákej
pan Kohn. Voni než se zdejchli před Hitlerem, tak měli v&#160;Praze kožišnictví.
Von pak v&#160;Americe zbohat a&#160;voba dostali, zejména von, takovou radost,
že sem je přišla navštívit, že když sem se s&#160;nima pak loučila, tak von mi
věnoval kožich.“</p>

<p class="e-bookprozatext"><span class="calibre13">Poručík byl těmi
různými přáteli sice zmaten, ale radosti pan Kohna</span> se vůbec nedivil.
Objednal u&#160;žasnoucího číšníka šampaňské.</p>

<p class="e-bookprozatext">„A&#160;sotva mi ho přines vedle z&#160;pokoje,“
pokračovala plavovláska, „povídá: Počkaj! Eště moment! Von vám mi vonikal, jako
ten pan Michelup, jestli to znáte. Zmiz vedle a&#160;přines druhej kožich.
Tendle, <span class="calibre13">povídá, tendle maj pro pani matku.
Ať má památku na starýho Kohna. </span>A&#160;já povídám: Ale pane Kohn, vona
máma už je na slávě&#160;– jenže to von už byl zase pryč, a&#160;hnedka zas
zpátky, eště s&#160;jednim kožichem, ten byl pánskej. A&#160;tendle maj pro
pana manžela, povídá. Na tu dýlku nekoukaj, já vím, že se to tedkon takhle
nenosí, ale já jim dám adresu jednoho vobchodního přítele na Vinohradech, ten
jim to zkrátí, a&#160;pan manžel bude mít primissima módní utíkáček. Ale pane
Kohn, řeknu rychle, než mi zas uteče. Dyž já žádnýho manžela bohužel nemám. Ale
budou mít! povídá pan Kohn. Voni že by se nevdala? Polechtaj mě, abych se
zasmál! povídá. Jenže teda, jak to momentálně vyhlíží, tak aby ho smích pomalu
přecházel, žejo&#160;–“</p>

<p class="e-bookprozatext"><span class="calibre3">Poručík odmítavě
zamával rukama. Nezkušený v&#160;koštérství spletl</span> si šampaňské s&#160;pivem
a&#160;začal pociťovat velmi dobrou náladu. „Souhlasím!“ zvolal. „Úplně
souhlasím! Ale ne s&#160;váma, ovšem. S&#160;panem Kohnem!“</p>

<p class="e-bookprozatext">„Nojo, no třeba. My Češi sme byli dycky voptimisti
i&#160;v&#160;rámci dokonale zdůvodněnýho pesimismu. No a&#160;tak pan Kohn,
sotva se zasmál, zas vodběh. Běžel jak čertík, už by zas u&#160;mě se čtvrtým
kožichem, ten byl eště pěknější než ten pro budoucího manžela, a&#160;prej:
A&#160;tendle maj pro milence! a&#160;než sem mu stačila nahrdlouhat, že toho
taky žádnýho nemám, byl v&#160;tahu a&#160;hned zase přilít po pátý, zase
s&#160;kožichem, a&#160;povídá: Voni přeci se ale s&#160;jednim milencem
nespokojej. Taky by jich pro jednoho byla škoda, tak tady maj eště jeden, do
zásoby. Víc jich doma momentálně nemám, ale kdyby přišli zejtra do krámu&#160;–
Pane Kohn, zaúpěla sem. Dyť mě zavřou. Dyť já do Československa nemůžu vízt pět
kožichů! Dyť já na to nemám ani zavazadlo! Moment! vztyčil prst pan Kohn
a&#160;zas zmizí jak vodkouzlenej a&#160;vobjeví se trochu pomalejc, vleče za
sebou, jak už je starej, obrovskej kufr z&#160;nějaký žlutý vepřovice, asi
lodní, a&#160;začne do něj ty kožichy pěchovat. A&#160;jak mu to nejde, skočí
do kufru a&#160;dupe po nich, jako by šlapal zelí. A&#160;dupe a&#160;cpe
a&#160;pěchuje a&#160;přitom vykládá: A&#160;pokud de vo ty hranice, tak to jim
poradim. Voni vyjedou rychlíkem z&#160;Gare de l’Est z&#160;Paříže v&#160;deset
nula sedm. Tomu to trvá na československý hranice skorem dvacet hodin. A&#160;tim
jezdí fůra Američanů. Voni sou mladá, hezká, voni maj dvacet hodin na to čas.
Voni se seznáměj s&#160;těma Američanama, voni jim vysvětlej situaci, a&#160;von
si každej ten Američan veme jeden ten kožich k&#160;sobě, no, a&#160;v&#160;Praze
jim je zase vrátěj&#160;– a&#160;v&#160;tom kufr rupnul a&#160;pan Kohn z&#160;něj
vypad, ale hned vyskočil, vodběh a&#160;přiběh, se špagátem, takovym tim
chlupatym, vomotal s&#160;nim celý to vepřový zavazadlo kolem dokola, takže
z&#160;něj byla veliká žlutá koule, a&#160;tu sem pak v&#160;noci vod Kohnů
kutálela po Park Avenue přes Brooklynský most do Granada hotelu na druhym
břehu.“</p>

<p class="e-bookprozatext">Poručík se zasmál. Pokládal její vyprávění za dobrou
mysliveckou latinu, ale zcela opojen narkotikem složeným z&#160;blondýnky, její
vyřídilky a&#160;dopitého šampaňského, pravil dobromyslně:</p>

<p class="e-bookprozatext"><span class="calibre13">„A&#160;když jste
tu kouli dokutálela až do hotelu Granada, byl z&#160;ní minkovej kožich a&#160;měli
tam papírovou zem a&#160;vy jste se propadla až sem.“</span></p>

<p class="e-bookprozatext">„Vy mně nevěříte&#160;– a&#160;to neni vod vás pěkný,
pane poručíku,“ pravila zpěvačka vyčítavě, neboť se obávala, že neuvěřil-li
poručík historce až sem, ačkoliv až sem byla téměř pravdivá, sotva uvěří jejímu
závěru, který si naprosto vymyslela. Neboť nebylo pravda, že za peníze stržené
za kožešinovou kouli si koupila minkový kožich, jak se pak poručíkovi pokusila
namluvit. Bylo pravda, že požádala jiného amerického Čecha, pana Etri Silbera,
jestli by jí, za provizi (tu pan Etri gentlemansky odmítl) kožichy někde nestřelil.
Pan Etri, nadšen cennou koulí a&#160;nepátraje po původu kožichů (věděl, že
dívka zpívá v&#160;nočních klubech, a&#160;raději se neptal) běžel nejkratší
cestou do obchodu svého přítele a&#160;krajana pana J. A. Kohna a&#160;jakživ
nepochopil, proč se pan Kohn nad tím <span class="e-booktirazacitacetextkurzivachar">bargainem</span>
nejdřív tak nesmírně rozčílil, potom propadl světobolu a&#160;nakonec bez
smlouvání vysázel sumičku nepřiměřeně vysokou a&#160;nasazenou panem Etrim
z&#160;galantních důvodů, že pan Etri začal litovat svého kavalírství, pokud
jde o&#160;provizi. Sumička, přes svou výši, na minkový kožich ovšem nestačila,
ale poručík během dívčina vyprávění upevnil se ve víře tak ortodoxně, že
historku spolkl jako malinu. Jak to šampaňské, které bez velkého dívčina
přičinění zmizelo, takže poručík musel objednat nové.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Proto si také na nerozřešený
případ z&#160;Loretánského náměstí vzpomněl, teprve když do kavárny vstoupil
dr. Bydžovský s&#160;Lucií Ejemovou.</p>

<p class="e-bookprozatext">„Haló!“ zvolal rozjařené, jako by po deseti letech
spatřil nejlepší přátele. „Pojďte si přisednout! No jen pojďte! Nejsem tu
služebně,“ dodal. „A&#160;seznamte se. Todle je slečna Eva Adamová, ale to se
nesmí říkat, poněvač jí to připomíná adamity,“ pravil popleteně. „A&#160;koukejte,
mladá paní, co si přivezla z&#160;Ameriky!“ otočil se k&#160;vdově, z&#160;věšáku
sejmul nádherné roucho a&#160;rozestřel je před rozpačitou kráskou ve smutku. „Superkabát!“
dodal vítězně. „Nádhera, co? A&#160;jak jí sluší!“</p>

<p class="e-bookprozatext">Vdovu, přes okázalý (a upřímný) smutek, oděv poručíkem
nazvaný superkabát neodolatelně přitáhl. Za chvíli už obě mladé ženy bok po
boku nahlížely do módního listu, který zpěvačka vytáhla z&#160;kabelky.
Přiopilý poručík objednal další šampaňské.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Když se rozloučili, byl poručík
téměř namol. Měl sice pocit, že se svými nejlepšími přáteli, doktorem Bydžovským
a&#160;Lucií Ejemovou, se sblížil za okolností z&#160;kriminalistického hlediska
ne zcela nezávadných, ale sotva mu zmizeli z&#160;očí, volal po dalším
šampaňském.</p>

<p class="e-bookprozatext">Před naprostou zkázou ho plavovláska zachránila.</p>

<p class="e-bookprozatext">„Podle mě teda spíš potřebujete turka, pane poručíku.
A&#160;já skoro taky.“ Objednala dva, pak ještě dva, a&#160;nakonec ještě
čtyři, až poručík poněkud vystřízlivěl.</p>

<p class="e-bookprozatext">Popadl ho děs a&#160;počal se nahlas strachovat,
jestli moc nežvanil. Nemluvil, opravil se, protože s&#160;poklesem hladiny
alkoholu v&#160;krvi dostavila se v&#160;blondýnčině přítomnosti slušná
čeština. Když se mu dostalo lživého ujištění, že většinou mlčel, vynahradil si
to v&#160;příští půlhodině víc než dostatečně. A&#160;tak dívka vyslechla podrobné
informace o&#160;propletenci různých, avšak v&#160;podstatě zřejmě vesměs
erotických vztahů mrtvého i&#160;živých, snad s&#160;výjimkou vztahu dr.&#160;Bydžovského
k&#160;Lucii Ejemové, který spadá spíš pod zákon o&#160;omamných drogách.
A&#160;ovšem také s&#160;výjimkou sourozenecké lásky Lucie Ejemové k&#160;jejímu
zavražděnému bratrovi.</p>

<p class="e-bookprozatext">Poručík se právě téměř dojatě šířil o&#160;tomto
vztahu, když plavovláska povytáhla obočí. Hleděla na fotografii mrtvého z&#160;doby,
kdy byl ještě živý, kterou jí poručík ukázal. Mrtvý se na ní držel pod paží
s&#160;nějakým přítelem a&#160;usmíval se do objektivu. Plavovláska řekla:</p>

<p class="e-bookprozatext">„Tohle mi něco připomíná.“</p>

<p class="e-bookprozatext">„Co?“</p>

<p class="e-bookprozatext">„No přeci,“ otočila fotografii k&#160;poručíkovi. „Vy
už se nepamatujete? Nebejt tenkrát vaší chytrosti, tak žádná Amerika, ale
dodnes sedím v&#160;Kartouzích.“</p>

<p class="e-bookprozatext">Kriminalista se polichoceně zasmál. Zpěvačka sebrala
ze stolu jinou fotografii&#160;– byl na ní mrtvý s&#160;vdovou&#160;– a&#160;rovněž
mu ji přidržela před očima. Poručík přemítal, co měla jeho tehdejší chytrost
společného s&#160;něčím, na co by si měl vzpomenout, ale v&#160;přítomnosti
šedivých očí nebyl příliš schopen ani vzpomínat, ani přemýšlet.</p>

<p class="e-bookprozatext">„Ty dva přeci! Ten brácha a&#160;sestra! Taky si byli
tak podobný jako tyhle dva. A&#160;nebejt toho doktora Hejduka, tak se s&#160;chutí
dopustili toho&#160;– no, jak se tomu říká? Dyž brácha se sestrou&#160;–“</p>

<p class="e-bookprozatext">Konečně poručík pochopil. Částečně.</p>

<p class="e-bookprozatext">„Incestu myslíte,“ pravil a&#160;jal se logicky
vysvětlovat, aniž si uvědomil, že svět a&#160;jeho události se neřídí úplně
vždycky logikou. „Ovšem to zde nepřichází v&#160;úvahu. Tamti dva o&#160;tom
nevěděli, že jsou bratr a&#160;sestra. Tihle ano. A&#160;ta&#160;– jaksi&#160;–
zvýšená citová vazba paní Ejemové k&#160;zavražděnému,“ pravil učeně, „dá se
dobře vysvětlit. Zemřel jí mladý manžel, po tříměsíčním manželství. To jistě
chápete, taková mladá žena, když najednou, chápete&#160;–“</p>

<p class="e-bookprozatext">„To já znám,“ přikývla. Poručík měl nejasný pocit, že
to pochopila po svém. „To bylo taky v&#160;base to nejhorší. Horší než voschlej
sejra, co nám tam dávali. Hlavně pro ty, co tam byly na dýl. No, já nemyslím,
že by voni zrovna&#160;– ale stejně&#160;– bydlet s&#160;bráchou&#160;– já byla
šťastná, dyž se brácha vodstěhoval&#160;–“</p>

<p class="e-bookprozatext">„Vy máte bratra?“</p>

<p class="e-bookprozatext">„Ale no jo.“</p>

<p class="e-bookprozatext">„To jsem nevěděl. Co dělá?“</p>

<p class="e-bookprozatext">„Ale no nic. Já se s&#160;nim nerada chlubim.“</p>

<p class="e-bookprozatext">„Nebuďte tak skromná. Co dělá?“</p>

<p class="e-bookprozatext">„Má manko,“ pravila dívka. „Teda měl.“ Položila obě
fotografie před sebe na stůl a&#160;nápadně se soustředila. Poručík se už také
o&#160;bratra nezajímal.</p>

<p class="e-bookprozatext">„A&#160;kdo je ten druhej,“ ukázala na muže, jenž na
prvním snímku držel Arnolda v&#160;podpaždí.</p>

<p class="e-bookprozatext">„Inženýr Pelent. Pracovali spolu v&#160;jednom podniku.“
Poručík se podíval na šťastnou dvojici na stole před zpěvačkou. Z&#160;jeho
pohledu byli nohama vzhůru.</p>

<p class="e-bookprozatext">„Taky se mi zdaj ňák podobný,“ zamyslela se dívka.
Kriminalista mezi hezkou tváří zavražděného blondýna a&#160;pomačkaným
obličejem manžela jeho možné milenky žádnou podobu neshledal. Snad to bylo tím,
že je viděl obráceně. „Ale asi to bude jen tim, že sou voba takoví sekáči,“
pravila zpěvačka. Poručík se zarazil. Této společné vlastnosti obou kolegů si
dosud nevšiml. „Myslim teda, prima voháknutý,“ dodala, a&#160;poručík si všiml.
Dívka už sahala po dalším snímku. To byla služební fotografie místa činu. „Hm,“
řekla. „A&#160;kdože to měl kulturní mindrák?“ Zkoumala secesní pohovku
i&#160;s&#160;mrtvolou, mramorového Doryfora, který byl na snímku rovněž dobře
vidět, mytologickou dámu s&#160;labutí i&#160;lampu jako od Tiffanyho. „Vlastně
asi jo. Měl to tam jako v&#160;muzeu.“</p>

<p class="e-bookprozatext">Potom však kriminalista vyňal z&#160;aktovky fotku
vražedné zbraně a&#160;při pohledu na tu věc lidé upadli v&#160;zapomenutí. „Je,
to je hezký!“ užasla dívka. „Z&#160;toho je skoro škoda střílet, ne? A&#160;to
jí přivez? Vážně? A&#160;co že to přivez těm vostatním, jak jste řikal?“</p>

<p class="e-bookprozatext">„Samé takové podobné věci,“ pravil poručík. „Indické.
Sestře pantoflíčky, manželům Pelentovým nějakou knihu. Kama Sutra nebo jak.
Jsou tam obrázky indických soch&#160;–“</p>

<p class="e-bookprozatext">„To znám,“ řekla jeho společnice. „To je pěkná věc,
teda!“</p>

<p class="e-bookprozatext">„Ano?“ projevil poručík ze slušnosti zájem.</p>

<p class="e-bookprozatext">„Teda&#160;– ne pro děti. To jsou znázornění těch,
víte, různejch poloh, jak se tomu řiká. Indové prej z&#160;toho udělali celou
vědu.“</p>

<p class="e-bookprozatext">„Z&#160;čeho?“</p>

<p class="e-bookprozatext">„No z&#160;toho, přeci. Tak se mě na to neptejte! Dyť
to víte!“</p>

<p class="e-bookprozatext">„Ovšem,“ přisvědčil poručík, třebaže nevěděl, aby se
nezdál hloupým, a&#160;hovořil rychle dál: „Bydžovskému přivezl boty. Dost&#160;–
takové&#160;– vysoké. Vyšívané. Prý se to na Západě taky nosí.“ Náhle mu
dodatečně došel význam dovezené knihy, rychle pravil: „A&#160;paní Fehérové&#160;–
inu&#160;– vlastně něco jako ta Kama Sutra&#160;–“</p>

<p class="e-bookprozatext">„Vono je vo tom eště něco takovýho?“ otázala se se
zájmem.</p>

<p class="e-bookprozatext">„Nemyslím knihu,“ řekl poručík. „Je to kalamář. Taková&#160;–
ležící žena&#160;– tedy&#160;– akt. Akt ženy. Ležící na zádech, víte, a&#160;vpředu
je to&#160;– jaksi&#160;– obojí odklápěcí. Na černý a&#160;červený inkoust. Je
to dost nevkusné&#160;–“ dodal rychle a&#160;zašilhal po plavovlásce, nezašel-li
příliš daleko.</p>

<p class="e-bookprozatext">Snad zašel, aspoň měl potom ten nepříjemný pocit.</p>

<p class="e-bookprozatext">Blondýnka se totiž kratičce zamyslela, vstala a&#160;řekla:</p>

<p class="e-bookprozatext">„Bylo to s&#160;váma moc fajn, pane Borůvka. Ale já už
budu muset běžet.“</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext"><span class="calibre13">Někdo
zazvonil. Dr. Bydžovský, naslouchající ve starobylém ušáku stereofonní hudbě,
se zamračil a&#160;vstal. Odešel do předsíně, utáhl si šňůru hedvábného čínského
županu, odepnul řetěz na dveřích a&#160;otevřel.</span></p>

<p class="e-bookprozatext">Za dveřmi stála secesní dáma v&#160;modrém kabátě až
na zem a&#160;přívětivě se na něho usmívala.</p>

<p class="e-bookprozatext">„Promiňte, že ruším,“ pravila. „Ale bydlím tady kousek
dál, v&#160;Břevnově, Pod Mariánkou osm, víte. Takže to mám vlastně kolem.
Zapomněla jsem vám vrátit péro. Tady vám ho nesu.“</p>

<p class="e-bookprozatext">Ve vztažené ruce držela plnicí pero. Dr. Bydžovský se
naň udiveně podíval a&#160;na tváři se mu objevil výraz odporu. Dáma skryla
pero v&#160;dlani. V&#160;dlani se žena v&#160;koupacím oděvu začala pomalu svlékat
do naha.</p>

<p class="e-bookprozatext">„Pero?“ podivil se dr. Bydžovský. „Já se nepamatuji,
že bych vám nějaké&#160;– a&#160;takovéhle bych si ani v&#160;životě nekoupil,“
dodal, pořád s&#160;výrazem odporu.</p>

<p class="e-bookprozatext">„Ne? Tak to&#160;– že by to byl pan poručík Borůvka?“
podivila se dáma.</p>

<p class="e-bookprozatext">„To je docela dobře možné,“ ušklíbl se dr. Bydžovský. „Tomu
by se takovéhle pero jistě líbilo.“</p>

<p class="e-bookprozatext">„To je fakt,“ pravila dáma a&#160;rozhlédla se. „Páni!
Vy to tu máte krásný! Můžu dál?“</p>

<p class="e-bookprozatext">Pozvala se sama, velmi energicky, a&#160;ihned pozvání
vyhověla. Dr.&#160;Bydžovský vůbec neprojevil nadšení. Dáma však byla příliš
okouzlena stylovým interiérem, aby si toho všimla. Otáčela se uprostřed pokoje,
dlouhý kabát se proměnil v&#160;krásný kužel. Jásala.</p>

<p class="e-bookprozatext">„No to je ohromně vkusné! To je pravá míšeň?“ vzala do
ruky figurku z&#160;karlovarského porcelánu a&#160;dr. Bydžovský se zamračil. „A&#160;ten
koberec, to je peršan, že? Můžu si na chvilku odložit?“ V&#160;mžiku byl
superkabát přehozen přes lenošku a&#160;dáma změněná <span class="calibre20">v&#160;krasobruslařku, jenže bez bruslí, se otáčela kolem své osy na afghánském</span>
koberci. Její více než zdařilé nohy se leskly, jako kdyby byly z&#160;hedvábí,
otáčela se a&#160;otáčela. V&#160;objektivním pozorovateli by muselo vzniknout
podezření, že se tak neotáčí proto, aby si mohla dobře prohlédnout sbírku
starých květinových zátiší na stěnách, ale spíše proto, aby si otrávený muž
v&#160;čínském županu mohl dobře a&#160;ze všech stran prohlédnout ji.</p>

<p class="e-bookprozatext">Otrávený muž však neměl zájem:</p>

<p class="e-bookprozatext">„Poslyšte, slečno, co chcete?“</p>

<p class="e-bookprozatext">Krasobruslařka se zastavila, udělala na dr.
Bydžovského významné oči. Pohupujíc se v&#160;bocích, přešla těsně k&#160;němu.</p>

<p class="e-bookprozatext">„Co chci? Blíž se s&#160;váma seznámit, víte? Nebo vy
chodíte s&#160;tou Ejemovou?“</p>

<p class="e-bookprozatext">„Nejste trochu drzá?“ odsekl dr. Bydžovský, vzdálil se
a&#160;sedl si na starožitnou pohovku. Dámička ho ihned následovala a&#160;usedla
vedle něj.</p>

<p class="e-bookprozatext">„Dost sem,“ řekla. „Ale jenom dyž se mi někdo líbí,
víte?“</p>

<p class="e-bookprozatext">Přisedla si k&#160;Bydžovskému.</p>

<p class="e-bookprozatext">Bydžovský si odsedl.</p>

<p class="e-bookprozatext">„Chodíte s&#160;ní, nebo ne?“</p>

<p class="e-bookprozatext">„Co je vám do toho?“</p>

<p class="e-bookprozatext">Bydžovskému ujely nervy, ale dívka pravila klidně:</p>

<p class="e-bookprozatext">„Já o&#160;ní totiž dost vim.“</p>

<p class="e-bookprozatext">„Nepochybně víc než já,“ pravil dr. Bydžovský. „Protože
já jí jenom dodávám sedativa.“</p>

<p class="e-bookprozatext">„Aha,“ plavovláska si opět přisedla blíž. „Taky bych
potřebovala vyšetřit. Nezajímalo by vás to? Prohlédnout mě? Něco mi předepsat?“</p>

<p class="e-bookprozatext">Položila dr. Bydžovskému lákavě ručku na stehno
a&#160;psycholog si prudce a&#160;dost daleko odsedl.</p>

<p class="e-bookprozatext">„Hm, vidím, že ne.“ Blondýnka přejela rukou plyšovou
vzdálenost mezi sebou a&#160;Bydžovským. „To je škoda.“</p>

<p class="e-bookprozatext">Dr. Bydžovský si odkašlal.</p>

<p class="e-bookprozatext">„Poslyšte, nenamáhejte se, slečno, ano? Jestli vás sem
poslal ten poručík a&#160;myslí si, že ze mě něco vytáhnete <span class="e-booktirazacitacetextkurzivachar">tímhle</span> způsobem&#160;–“</p>

<p class="e-bookprozatext">Dívka si k&#160;němu opět přisedla.</p>

<p class="e-bookprozatext"><span class="calibre3">„Vy ale dovedete
bejt vedle, milánku,“ pravila mazlivě. Dr.&#160;Bydžovský vstal a&#160;přistoupil
ke krbu. Otočil se k&#160;blondýnce zády v&#160;čínském hedvábí. Na krbové
římse stála velká fotografie zavražděného opatřená čerstvou smuteční páskou.
Dívka vstala, postavila se ke krbu vedle Bydžovského, vzala do ruky fotografii.
Pohlédla na psychologa. Jejich oči se setkaly. „Vlastně promiňte,“ pravila
plavovláska. „Já sem si pořádně neuvědomila, že to byl váš přítel&#160;–
a&#160;že je to teprve dva dni, co&#160;–“ hleděla na doktora, ale ne se
zvláštní soustrastí. Pak rázně postavila fotografii zpátky na krb a&#160;řekla:</span></p>

<p class="e-bookprozatext">„Ale stejně ste, myslim, pěknej rampouch. Kdepak mám
superkabát. Aha, tadyhle.“ Oděla se tím komickým rouchem, zaknoflíkovala si
těsné zapínání v&#160;pase a&#160;proměnila se v&#160;secesní dámu.</p>

<p class="e-bookprozatext">Dr. Bydžovský se ani nehnul.</p>

<p class="e-bookprozatext">„Tak sbohem!“</p>

<p class="e-bookprozatext">Dáma se otočila, vykročila ke dveřím. Dlouhý plášť za
ní romanticky zavlál. Ve dveřích se obrátila a&#160;naposled oslovila
hedvábného doktora:</p>

<p class="e-bookprozatext">„Ale ten Pelent s&#160;tím Ludvou&#160;– vy to dobře
víte, jak to všechno bylo, pane doktore!“</p>

<p class="e-bookprozatext1">„Dobrou noc,“ pravil dr. Bydžovský a&#160;nezdvořile
zavřel dámě dveře před nosem.</p>

<hr/>
  <p class="e-booktirazacitacetext">A&#160;vy, milí čtenáři, jistě
  už víte, kdo zavraždil Ludvíka Arnolda a&#160;proč. Desatero pátera Knoxe
  bylo přirozeně opět znásilněno.</p>
<hr/>

<p class="e-bookprozatextbezpredsazeniprvradku1">Poručík
Borůvka se probudil se strašlivou kocovinou. Opět měl velice nepříjemný pocit,
že včera moc mluvil. Pocit se netýkal ani tak služebních tajemství jako obavy,
že se mluvením znemožnil před svou znovunalezenou přítelkyní. V&#160;osm hodin
seděl už u&#160;psacího stolu, polykal prášky, zapíjel je kávou a&#160;v&#160;duchu
se rozhodoval napsat důvěrný dopis sestře do Kostelce, jestli by k&#160;ní
Zuzanka nemohla přijet na kratší návštěvu, asi tak na osm měsíců. Jak jedním
uchem poslouchal hlášení praporčíka Málka, úmysl opět zrušil jako příliš
romantický. Ráno u&#160;snídaně Zuzanka totiž pravila: „To sem zvědavá, jak
budu na jaře dělat zápočet ze skoku vysokýho, když sem zbouchnutá!“ Poručík
zoufale usoudil, že takový cynik by závětřím otcova rodného města pohrdl. Pak
si uvědomil, že i&#160;kdyby nepohrdl, poškodil by jeho vlastní dobrou pověst,
kterou kdysi v&#160;tom starosvětském městečku získal tím, že vyvodil správné,
i&#160;když ovšem nevyhnutelné důsledky z&#160;nečekaných následků svého působení
na dívčí škole.</p>

<p class="e-bookprozatext"><span class="calibre13">„S&#160;tím
telefonátem to souhlasí,“ četl praporčík z&#160;poznámkového bloku. „Obdržálková
skutečně asi v&#160;deset hodin dopoledne někam volala a&#160;její kolegyně
v&#160;kanceláři potvrzuje, že se ptala někoho druhého na druhém konci drátu,
koho důvěrně oslovovala ‚Ludvíčku‘, praporčík významně pohlédl na poručíka, ten
však melancholicky zíral na světce přes ulici, a&#160;praporčík tedy
pokračoval: „,Ludvíčku‘ ho oslovovala, důvěrně, a&#160;chtěla vědět, jestli si
u&#160;něho nezapomněla ‚to, co jí dal‘. To cituji podle výpovědi svědkyně,“
nahlédl blíže do notesu, „Jany Kolem&#160;– Kolemjdoucí,“ trošku se zarazil,
pak rázně sklapl notes a&#160;pravil: „Tak to by potvrzovalo, co říká
Obdržálková. Ovšem mohl to být taky trik. Předem promyšlené alibi, rozumíš,
Josef. Předem se zajišťovala pro případ, že vražednou zbraň vystopujem až
k&#160;ní&#160;–“</span></p>

<p class="e-bookprozatext">„Víš, Pavle,“ přerušil praporčíkovy úvahy, spíše
pohotové než logické, poručík: „To vypadá na Irenku Obdržálkovou moc
rafinovaně. A&#160;že by při takový premeditaci nepoužila jiný zbraně</p>

<p class="e-bookprozatext">„Taky si myslím,“ skočil mu rychle do řeči praporčík „A&#160;pak
je důležitá jedna věc. Žádná z&#160;těch ženských nemá alibi. Například
Pelentová odešla ze zaměstnání ve dvě hodiny, doma nebyla a&#160;v&#160;pět se
najednou objevila na místě činu. Co dělala mezitím, nedovede vysvětlit.
Procházela se sama po městě. To známe!“</p>

<p class="e-bookprozatext">„To už spíš,“ poručíkův hlas zněl unaveně. „Revolver
mohla sebrat při večírku&#160;– chtivice to byla&#160;–“</p>

<p class="e-bookprozatext">„Co byla?“</p>

<p class="e-bookprozatext">„To&#160;– tak říká moje Zuzanka. Oni si ti mladí
pořád vymýšlejí nějaká slova, většinou divná. Myslím, že Pelentová byla
vysazená na muže&#160;– na Irenku určitě žárlila&#160;–“</p>

<p class="e-bookprozatext">„No to bych řek, Josef! Takže motiv máme jak Brno,“
vypočítával energicky praporčík, vyznavatel zásady, že je lépe dopustit se pro
jistotu deseti justičních omylů než nechat jednoho pachatele upláchnout.
Poručík vyznával opačnou zásadu. V&#160;jejím plnění neměl takové výsledky jako
praporčík. „Motiv máme,“ vypočítával vítězně mladý kriminalista, „nedostatek
alibi taky máme. Příležitost k vykonání činu jakbysmet. A&#160;můžem ji krásně
rafnout!“</p>

<p class="e-bookprozatext">Nic netušící Milenu Pelentovou zachránil před obávaným
rafnutím praporčíka Málka telefon.</p>

<p class="e-bookprozatext">„Slyším,“ pravil pohřebním hlasem poručík a&#160;Málek,
utahuje si opasek před akcí, stal se svědkem řídkého jevu: poručíkova tvář se
vyjasnila.</p>

<p class="e-bookprozatext">„Dobrý den, dobrý den, slečno Ada&#160;– no ano, tak
tedy Evo,“ říkal <span class="calibre20">radostně a&#160;naslouchal
vzdálenému hlasu, jenž se vyznačoval neomylným</span> a&#160;nenapodobitelným
témbrem:</p>

<p class="e-bookprozatext">„Pane poručíku, můžete přijet na Karlák? Ale hned?“</p>

<p class="e-bookprozatext">„Rád bych. Ovšem jsem ve služ&#160;–“</p>

<p class="e-bookprozatext"><span class="calibre5">„Já myslím přijet
služebně. Já tu sem s&#160;panem doktorem Plechovcem&#160;–“</span></p>

<p class="e-bookprozatext">„S&#160;kým?“</p>

<p class="e-bookprozatext">„To je jeden taxikář. Na stanovišti, tady před
klinikou. A&#160;von něco ví, co je, aspoň já bych řekla, možná že sem pitomá,
ale řekla bych, že to je důležitý&#160;– pro tu vraždu na Loretánským, teda.
Ale dybyste moh přijet honem, voni mu tady utíkaj rita.“</p>

<p class="e-bookprozatext">„Už jsem tam!“ pravil poručík.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext"><span class="calibre13">„Žádné
přehlídnutí,“ zavrtěl hlavou dr. Plechovec. „Vím to docela určitě. Znám přece
dr. Bydžovského. Moc dobře. Vždycky chodí domů pěšky, nanejvýš, to už musí
hodně lejt, jede tramvají. Proto mně to uvízlo v&#160;hlavě, když jsem ho
předevčírem vez k&#160;němu na Pohořelec.“</span></p>

<p class="e-bookprozatext">„A&#160;kdy jste ho vez, pamatujete se?“</p>

<p class="e-bookprozatext">„Dojeli jsme tam pár minut po čtvrt na pět,“ řekl dr.
Plechovec. „Díval jsem se na ty hodiny na kasárnách, poněvač jsem byl objednaný
v&#160;Jaltě.“</p>

<p class="e-bookprozatext">„Tak vám děkuju,“ pravil poručík Borůvka.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext"><span class="calibre5">„Ano,
jasně lhal, to ano,“ říkal za deset minut potom v&#160;kavárně Union</span>,
kde jednou dopadl jakousi tanečnici, která však nic zlého neudělala. „Ale
motiv, Evo. Motiv! Nemáme nejmenší motiv!“ Zpěvačka mu pohlédla do očí.</p>

<p class="e-bookprozatext">„Pane Borůvka,“ pravila naléhavě. „Podívejte se na mě.“
</p>

<p class="e-bookprozatext">Poručík tak učinil.</p>

<p class="e-bookprozatext">„Přeci,“ řekla plavovláska. „Dybyste byl třeba se mnou
sám, v&#160;prima zařízeným kvartýře&#160;– a&#160;byl byste svobodnej&#160;–
a&#160;já bych tam sama vod sebe přišla a&#160;řekla bych vám, že se mi líbíte&#160;–
Ne že byste se do mne zamiloval, přirozeně, já nejsem tak domejšlivá, přeci mě
znáte,“ dělala se hezkou, ale před poručíkem nemusela. „Ale jakej byste to byl
chlap, abyste aspoň neměl trhání, jak se říká, využít příležitosti, i&#160;dyž
z&#160;různejch důvodů byste si to třeba v&#160;poslední chvíli rozmyslel&#160;–“</p>

<p class="e-bookprozatext">Poručíkovi se zdálo, že takové důvody jsou mimo
lidskou představivost.</p>

<p class="e-bookprozatext">„To já bych na vás poznala. A&#160;na každym,“
pokračovala dívka. „A&#160;ten Bydžovskej? Seděl tam jak vycpanej hedvábnej
župan</p>

<p class="e-bookprozatext">„Kde?“ poručíka se zmocnilo nepříjemné podezření.</p>

<p class="e-bookprozatext">„Ale nikde,“ zavrtěla hlavou. „Ale dyť je to přeci
jasný.“</p>

<p class="e-bookprozatext">„Mně ne,“ přiznal zahanbeně kriminalista.</p>

<p class="e-bookprozatext">„Nojo, dyž vy se, prostě&#160;– pohybujete mezi
slušnejma lidma. Nebo teda vlastně normálníma, spíš&#160;–“</p>

<p class="e-bookprozatext">„Mně se vrahové nezdají normální&#160;–“</p>

<p class="e-bookprozatext">„Já myslim jinak nenormální. Heleďte, viděl ste přece
ten Arnoldovej kvartýr? A&#160;ty samý sarapatičky, koberečky a&#160;vobrázky,
akorát místo nahatin kytky, sou taky u&#160;Bydžovskýho.“</p>

<p class="e-bookprozatext">„Ach!“ vydechl poručík a&#160;prudce zažárlil. Kdy,
proboha, byla u&#160;psychologa? A&#160;proč?</p>

<p class="e-bookprozatext">„A&#160;ten Pelent? Celý dni s&#160;Arnoldem v&#160;kanceláři.
Ale seznámil se s&#160;nim teprve před půl rokem. Bydžovskej ho zná mnohem
dřív. Jenže celý dni s&#160;nim bejt nemoh. To máte jako ty rozvody dneska&#160;–
ženský sou celej den v&#160;práci, s&#160;cizíma chlapama, svý viděj jen večír,
celý utahaný&#160;–“</p>

<p class="e-bookprozatext">„Ach!“ zasténal starý kriminalista.</p>

<p class="e-bookprozatext">„A&#160;na tý fotce! Copak se takhle držej chlapi? Jeden
druhýho? A&#160;voba vyfintěný jak manekýni? No viděl ste to někdy?“</p>

<p class="e-bookprozatext">„Ach, Bože!“ vzal poručík jméno boží nadarmo.</p>

<p class="e-bookprozatext">„Nebo ty dárečky,“ plavovláska se téměř rozčílila. „Nemravnej
kalamář. Nemravná kniha. Nemravný botičky. Pane Borůvka, no přeci s&#160;tímhle
nemaj ty ženský vokolo nic společnýho. Ani ta vaše Irenka Obdržálková. I&#160;když
ta byla do toho hošana patrně až po uši. Ponivač to se stává, víte? Sám ste to říkal&#160;–“</p>

<p class="e-bookprozatext">„Já?“ podivil se poručík.</p>

<p class="e-bookprozatext">„Jak ste mě tenkrát vytáhl z&#160;následků mý vlastní
podobný pitomosti.“ Dívka naléhavě pohlédla na dobráckou poručíkovu tvář
podobnou měsíci. Zase se jí zmocnil pocit, jako by je něco spojovalo. Vzpomněla
si na tu dlouhou řadu barů v&#160;naparfémovaných městech, pak na tu o&#160;něco
kratší řadu mužů, hezkých, zámožných, nespolehlivých a&#160;cizích. Na měsíc
nad prejzovými střechami, který uviděla poprvé po skoro dvou letech, a&#160;uvědomila
si tu podobu. „Tenkrát,“ řekla tiše, „už to budou dva roky. Řikal ste, že, že <span class="e-booktirazacitacetextkurzivachar">in eroticis</span> není v&#160;kriminalistice nic
vyloučeno.“</p>

<p class="e-bookprozatext">„To není,“ vydechl poručík.</p>

<p class="e-bookprozatext">Plavovláska uhnula očima, rozhlédla se po studené,
neutěšené, skoro prázdné kavárně. Poručík civěl na její hezký obličej, čas jej
už začal poznamenávat prvními doteky nešetrných prstů. Ale zatím jen slabounce.
A&#160;mimoto poručík byl slepý.</p>

<p class="e-bookprozatext">„Vono,“ pravila dívka tiše, „ani mimo kriminalistiku,
víte, není nic vyloučený.“</p>

<p class="e-bookprozatext">V&#160;poručíkovi se zastavilo srdce.</p>

<p class="e-bookprozatext">„Já&#160;– ehm&#160;–“ sbíral odvahu, pak ji najednou
ztratil. „Chtěl jsem vám říct&#160;–“</p>

<p class="e-bookprozatext">„Ano?“ s&#160;nadějí na něho pohlédla šedivýma očima,
jimž dosud&#160;– bohužel vždycky jen na čas&#160;– téměř nikdo neodolal.</p>

<p class="e-bookprozatext">„Totiž&#160;–“ odvaha se definitivně vypařila před
majestátem jeho věku, zdůrazňovaného mravnými lidmi. „Moje dcera&#160;– Zuzanka&#160;–
čeká rodinu,“ dokončil zoufale.</p>

<p class="e-bookprozatext"><span class="calibre5">Blondýnka rovněž
poněkud zvadla, ale přinutila se k&#160;jásavě neupřímnému</span> nadšení:</p>

<p class="e-bookprozatext">„To je teda ohromný. To vám gratuluju&#160;–“ Všimla
si poručíkovy tváře, extrasenzorická tykadla se dotkla duše stárnoucího kriminalisty.
Dívka pochopila. „To teda budete mladej dědeček.“</p>

<p class="e-bookprozatext">„To budu,“ pravil poručík truchlivě. „Jestli mladej,
nevím, ale dědeček určitě.“</p>

<p class="e-bookprozatext">„A&#160;přitom byste spíš moh bejt otcem, víte?“
pravila vesele. „A&#160;teď běžte, ať vám ten chudák parchant neuteče.“</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Dr. Bydžovského zatkli na
klinice. Už nezapíral. Zavraždil svého milence ze žárlivosti, protože mezi ně
vstoupil pomačkaný ing. Pelent. In eroticis, opakoval si poručík, je všechno
možné. Ale pracoval mechanicky, v&#160;hlavě mu co chvíli zněla jedna dívčina
veselá a&#160;– poručík nevěděl, jenom doufal&#160;– snad hříšná věta. Nevnímal
výslech, zcela jej přenechal vzorně služebnímu Málkovi, a&#160;trýznila ho
vzpomínka, která se bůhvíproč vynořila z&#160;opojných zelených světel ztraceného
času. Seděl tehdy celé odpoledne, nesmírně dlouhé odpoledne, na nesmírně
osamělé lesní lavičce s&#160;jednou kvartánkou, jež vlastnila, o&#160;tom byl
přesvědčen, nejen nejkrásnější copy s&#160;červenýma mašličkama na světě, ale i&#160;nejbystřejší
mozek. Seděl s&#160;ní a&#160;bez přestávky rozmlouval o&#160;české házené
(hrál v&#160;brance dorostu S. K. Kostelec, ale jediný sport, který zajímal
copatou kvartánku, bylo tančení swingu a&#160;procházky v&#160;lese; v&#160;obojím
poručík nevynikal). Rozmlouval a&#160;rozmlouval, setmělo se, jarní slunce je
oba pokrylo zeleným a&#160;rubínovým stínem lesního paloučku a&#160;poručík
rozmlouval, až se dívka vzdala a&#160;prohlásila, že už musí domů, protože
jinak by jí táta dal domácí vězení. A&#160;tak ji tedy doprovodil domů,
neustále rozmlouvaje o&#160;české házené. Ztratil tehdy, uvědomoval si trpce,
nějakou příležitost. Možná malou, možná velkou, ale jistě hezkou. Možná
nenávratnou.</p>

<p class="e-bookprozatext"><span class="calibre3">Myslel na to dávné
trapné odpoledne, když se znovu sešel se zpěvačkou, tentokrát opět v&#160;Malostranské
kavárně. Přišla v&#160;minkovém kožiše, čerstvě od kadeřníka. Poručík,
připravený minkovou</span> nádherou, vůní (o níž netušil, že je to Santálové
dřevo přivezené až z&#160;Ameriky) a&#160;skvostnou ofinou o&#160;poslední
zbytky příčetnosti, omámeně referoval o&#160;průběhu služebního dne. Referoval
velmi dlouho, až zpěvačku přešla trpělivost a&#160;řekla:</p>

<p class="e-bookprozatext">„Má to pámbu na světě pěknou čeládku, ne? Eště že dva
sme normální.“</p>

<p class="e-bookprozatext">Nemilosrdně vbodla do poručíka šedý šíp.</p>

<p class="e-bookprozatext">„Ehm,“ odkašlal si poručík a&#160;s&#160;nadlidským
úsilím se hodlával k&#160;činu.</p>

<p class="e-bookprozatext">„Nebo vy nejste? Ale ste!“ pravila dívka a&#160;mlčela.</p>

<p class="e-bookprozatext">„Ehm,“ odkašlal si znovu a&#160;skočil do hlubiny. „Hrajou
tady takový&#160;– starší film,“ zakroutil hlavou, jako by ho škrtil límeček. „S&#160;Gérardem
Philipem. Vám se, pokud se pamatuji, líbil. Nešla&#160;– nemáte, ehm, čas?“</p>

<p class="e-bookprozatext">„No ale todle ste mi už jednou říkal,“ zatvářila se
zklamaně a&#160;poručík si nevšiml vítězné zlomyslnosti za šedivým povrchem
lesklých zřítelnic.</p>

<p class="e-bookprozatext">„Máte pravdu,“ připustil a&#160;svět se začal hroutit.
„Nezlobte se&#160;–“</p>

<p class="e-bookprozatext">„Ale já <span class="e-booktirazacitacetextkurzivachar">mám</span>
čas,“ řekla plavovláska.</p>

</div>
</body>
</html>