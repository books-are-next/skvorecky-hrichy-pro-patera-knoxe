<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Hříchy pro pátera Knoxe</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection23">

<h2 class="e-booknadpis">Rozhřešení</h2>

<p class="e-booktirazacitacetext"><span class="calibre5">V&nbsp;povídkách,
kde by příliš těžký hřích proti Knoxovu Desateru znemožnil čtenáři logickou
dedukci, je hřích „vykoupen“ stopou podstatně nápadnější, než káže dobrý mrav
detektivky. Jindy lze zas vydedukovat řešení, jestliže se čtenář dobře naučí
páterova přikázání.</span></p>

<p class="e-bookprozatextuprostredtucne">1) Intimní
záležitost</p>

<p class="e-booktirazacitacetext">Zmínka o&nbsp;režisérově choti,
která je vrahem, padne v&nbsp;příběhu až velmi pozdě, a&nbsp;i potom je
vražedkyně zcela mimo vyprávění: tedy hřích proti přikázání <span class="e-booktirazacitacetextkurzivachar">prvému</span><i class="calibre10">.</i> Protože ovšem čtenář ví, že
režisér Weyr má syna, nabízí se otázka po existenci manželky. Nikde v&nbsp;povídce
není řečeno, že by Weyr byl vdovec; naopak, nejméně dvakrát se uvádí, že se
Weyr obává prozrazení aférky s&nbsp;Evou. Hlavní stopou je výpověď dr. Hejduka,
o&nbsp;němž se čtenář dozví, že trpí vrozenou neplodností, a&nbsp;přesto je
otcem dcery. Z&nbsp;jeho výpovědi je zřejmé, že sukničkář Weyr se dobře znal
s&nbsp;Hejdukovou ženou. A&nbsp;ovšem: stopa jako trám je v&nbsp;seznamu osob
na titulní stránce povídky; vůbec je dobře tyto seznamy nepřeskakovat.</p>

<p class="e-bookprozatextuprostredtucne">2) Omyl
v&nbsp;Šlágrsé</p>

<p class="e-booktirazacitacetext"><span class="calibre20">Dvě
tajné chodby: tedy porušeno je přikázání <span class="e-booktirazacitacetextkurzivachar">třetí</span><i class="calibre10">.</i>
Je zde ovšem dosti nápadný podezřelý, a&nbsp;stopa vedoucí k&nbsp;odhalení jeho
motivace je zcela polopatě čtenáři napovězena v&nbsp;povídce Intimní záležitost,
v&nbsp;Borůvkově vyprávění o&nbsp;komárenském vrahovi v&nbsp;afektu. Mimoto Knox
své přikázání upřesňuje vysvětlením, že tajná chodba je přípustná pouze tehdy,
odehrává-li se děj ve stavbě, kde lze takové zařízení předpokládat. Hotel
Klášter je bývalý klášter: tedy dost nápadná stopa poukazující k&nbsp;řešení
odpovědi na otázku <span class="e-booktirazacitacetextkurzivachar">How</span>?</span></p>

<p class="e-bookprozatextuprostredtucne">3) Ženské za
volantem</p>

<p class="e-booktirazacitacetext">Když Eva obchází automobily, „zadoutná
jí v&nbsp;bedýnce jiskřička“, její obsah ovšem čtenáři nesdělí. Hřích proti
přikázání <span class="e-booktirazacitacetextkurzivachar">osmému</span><i class="calibre10">. </i>Z<i class="calibre10">&nbsp;</i>popisu
toho, co Eva viděla na stráni, lze ovšem docela regulérně vydedukovat, že
vozidlo pachatele mělo volant na pravé straně: v&nbsp;Itálii se jezdí vpravo,
dívka přiběhla k&nbsp;automobilu z&nbsp;pravé strany, oběhla vůz zpředu a&nbsp;sedla
si vedle řidiče. Tenisová raketa v&nbsp;Terrově automobilu leží však napravo na
sedadle vedle řidiče. Čtenář tedy sice nemůže určit pachatele&nbsp;– Eva
zatajila základní stopu&nbsp;– ale může dokázat, že kapitán Potarot se mýlí,
označuje-li za vraha Terru.</p>

<p class="e-bookprozatextuprostredtucne">4) Otázka
alibi</p>

<p class="e-booktirazacitacetext">Dvojníci&nbsp;– přikázání <span class="e-booktirazacitacetextkurzivachar">desáté</span><i class="calibre10">.</i> Při pečlivém sledování řady
stop (srovnání příchodů a&nbsp;odchodů, amatérské kouření a&nbsp;zažloutlé
prsty, záhadný Angličan, který beze stopy zmizí, aj.) lze ovšem snadno
vydedukovat hřích. Nelze odhalit totožnost pachatele a&nbsp;motiv lze těžko
odhadnout s&nbsp;určitostí. Povídka je však <span class="e-booktirazacitacetextkurzivachar">Howdunit</span><i class="calibre10">,</i>
a&nbsp;nevyžaduje proto bezpodmínečnou odpověď na zbývající dvě ze tří kardinálních
otázek detektivky.</p>

<p class="e-bookprozatextuprostredtucne">5) Proč
tolik šámusů</p>

<p class="e-booktirazacitacetext"><span class="calibre13">Evu
v&nbsp;tomhle přívalu krve a&nbsp;slangových slovíček (vhodných pro konverzaci
s&nbsp;mladými Američankami) vede v&nbsp;podstatě intuice: přikázání <span class="e-booktirazacitacetextkurzivachar">šesté</span><i class="calibre10">.</i> Nelze ovšem vyloučit možnost,
že čtenář nadaný opravdu geniální schopností dedukce přijde na vraha i&nbsp;přísně
logickým postupem.</span></p>

<p class="e-bookprozatextuprostredtucne">6) Justiční
omyl</p>

<p class="e-booktirazacitacetext">Potenciální pachatel matricidia
(a spolu s&nbsp;ním hromadné vraždy cestujících v&nbsp;letadle Binghamton&nbsp;–
Chicago) je tu uvězněn za zločin žhářství, který de facto spáchala Eva&nbsp;–
detektiv téhle knihy&nbsp;– když balíček s&nbsp;pekelným strojem, přichystaným
pro maminku, ukradla z&nbsp;kufru staré paní Cornhillové a&nbsp;schovala jej
pod postel, domnívajíc se, že pekelný stroj zastavila. Eva je ovšem pachatelem
neúmyslným, ale to mi, doufám, bude odpuštěno v&nbsp;říši čistě formální logiky
detektivek nerealistické školy. Požár byl soudem označen za zločin, a&nbsp;každý
zločin musí mít pachatele. Přikázání <span class="e-booktirazacitacetextkurzivachar">sedmé</span><i class="calibre10">.</i></p>

<p class="e-bookprozatext">Různé stopy (vrahova nervozita, s&nbsp;níž čeká na
zprávu, zda babička v&nbsp;pořádku doletěla; koupě zbytečně nákladného budíku;
vrahovo domácí kutilství; jeho finanční tíseň a&nbsp;životní pojistky pro
všechny rodinné příslušníky včetně babičky aj.) ovšem dostatečně jasně vedou
k&nbsp;logické dedukci.</p>

<p class="e-bookprozatextuprostredtucne">7) Matematikové
z&nbsp;Grizzly Drive</p>

<p class="e-booktirazacitacetext">Zde je velmi okatě porušeno
přikázání <span class="e-booktirazacitacetextkurzivachar">čtvrté</span><i class="calibre10">.</i> Pokud čtenář
ovládá matematiku, nebude mu řešení činit potíže. Mne00 vyšší matematice
částečně přiučil prof. dr. Václav Chvátal, netuše ovšem, proč mám takový zájem
a&nbsp;k&nbsp;čemu jej chci zneužít. Za všechny chyby v&nbsp;konstrukci grafu
i&nbsp;v&nbsp;ne zcela mravném řešení rovnice nenese proto v&nbsp;žádném
případě odpovědnost.</p>

<p class="e-bookprozatextuprostredtucne">8) Atlantická
romance</p>

<p class="e-booktirazacitacetext">Nejenže se vyskytuje Číňan&nbsp;–
slečna Abigail Wong –, ale je dokonce vrahem. Přikázání <span class="e-booktirazacitacetextkurzivachar">páté</span><i class="calibre10">.</i> I&nbsp;zde jsou přirozeně
bohatě rozesety stopy, použitelné k&nbsp;přísně logické dedukci.</p>

<p class="e-bookprozatextuprostredtucne">9) Mezi námi
děvčaty</p>

<p class="e-booktirazacitacetext">V&nbsp;povídce Otázka alibi
vystoupila Zuzán jako Evin watson, a&nbsp;příběh o&nbsp;vraždě v&nbsp;Neuilly
Zuzán vypráví, podobně jako dr. Watson vyprávěl dobrodružství svého přítele
z&nbsp;Baker Street. Přitom však prokazuje inteligenci (nebo aspoň mazanost)
dost nadprůměrnou, čímž se dopouští hříchu proti <span class="e-booktirazacitacetextkurzivachar">devátému</span> přikázání.</p>

<p class="e-bookprozatextuprostredtucne">10) Třetí
vrchol trojúhelníku</p>

<p class="e-booktirazacitacetext">Sexuologové by se možná o&nbsp;podstatu
věci přeli. Páter Knox však homosexualitu jistě pokládal za faktor nepřirozený.
Přikázání <span class="e-booktirazacitacetextkurzivachar">druhé</span><i class="calibre10">.</i> Nepřirozenost&nbsp;–
ve smyslu páterových názorů&nbsp;– vztahů a&nbsp;osob okolo ing. Ludvy Arnolda
je v&nbsp;povídce naznačena víc než nápadně. A&nbsp;koneckonců, ani název není
bez významu.</p>

<p class="e-booktirazacitacetext">&nbsp;</p>

<p class="e-booktirazacitacetext">Nakonec poznámka jazyková. Za
nejednotnost tvarů (na jedné straně gentleman nebo cocktail, na druhé ofis nebo
drajvovat apod.) nenese odpovědnost redaktorka prvního vydání paní Kožíšková,
ale tvrdohlavost Evina watsona, myslím toho spisovatele, co se&nbsp;– na rozdíl
od slušných lidí doma i&nbsp;v&nbsp;exilu&nbsp;– nestydí ani v&nbsp;krásné
literatuře používat i&nbsp;tak silné výrazy jako například Potok; takové slovo,
dle Vratislava Blažka blahé paměti, nemá přes rty českého spisovatele vůbec
přejít. Proto jej Eva v&nbsp;téhle knize také nepoužívá.</p>

</div>
</body>
</html>