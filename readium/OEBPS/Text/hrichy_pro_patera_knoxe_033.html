<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Hříchy pro pátera Knoxe</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection24">

<h2 class="e-booknadpis">Autorova
poznámka</h2>

<p class="e-booktirazacitacetext">Poté, co jsme s&#160;Honzou
Zábranou stvořili trilogii Vražd, a&#160;když jsem sám napsal Smutek poručíka
Borůvky, v&#160;psaní detektivek se mi zalíbilo; hodlal jsem pokračovat a&#160;pátral
jsem po něčem, co by v&#160;žánru bylo novum, nebo, jak říkají v&#160;Americe,
co by bylo <span class="e-booktirazacitacetextkurzivachar">first</span><i class="calibre10">.</i> Nebylo to
snadné. Nejdřív jsem uvažoval o&#160;originálnějším detektivovi, než byl
Borůvka, ale v&#160;tomhle směru existoval po pionýrech (tedy po Poeově
Dupinovi a&#160;jeho mnohem úspěšnější napodobenině, Doylovu Sherlocku
Holmesovi) nepřeberný zástup géniů, charakterizovaných nejširším spektrem
zvláštností a&#160;výstředností, od nehybného tlusťocha Nerona Wolfa přes
anonymního staříka v&#160;rohu čajovny baronky Orczyové, slepce Maxe Carradose
v&#160;příbězích Ernesta Bramaha k&#160;mnoha dalším. Po první dámě v&#160;branži&#160;–
z&#160;románu <span class="e-booktirazacitacetextkurzivachar">Zkušenosti Loveday Brookeové,
detektivky</span> (1894, autorka Catherine Louise Pirkisová)&#160;– následoval
stále nepřehlednější roj stopařek, jak v&#160;hříšné farnosti, tak v&#160;betonové
džungli.</p>

<p class="e-bookprozatext">Brzy jsem tedy opustil snahu přivést na scénu
bezprecedentního Velkého Detektiva; do nepravděpodobných extrémů, jakým by byl
třeba pátrač pygmejské rasy v&#160;Kostelci, jsem nechtěl zacházet. Napadl mě
však R. Austin Freeman a&#160;jeho pozapomenutá technika „příběhu naruby“: vrah
je od začátku známý a&#160;napětí spočívá v&#160;tom, jak detektiv postupně
odhaluje stopy, až podle nich pachatele dostane na elektrické křeslo. Jenže,
pokud jsem věděl, od Freemanova <span class="e-booktirazacitacetextkurzivachar">The Singing Bone</span>
(1912) nikdo známější tuhle techniku nepoužil, a&#160;já jsem se nechtěl stát
frapantním prvním napodobitelem (Columbo, který se k&#160;předchůdcům
nepřiznává, se objevil až později a&#160;jenom v&#160;televizi). A&#160;pak
jsem si vzpomněl na pátera Knoxe, a&#160;dostal jsem ten nápad. Dodnes si
lichotím, že jsem byl první a&#160;zatím jediný, jenže při stále rostoucí
záplavě detektivních opusů to s&#160;jistotou tvrdit nemohu.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Nato přišla inspirace ne z&#160;literatury,
ale ze života, nikoli ovšem ze stranovládou doporučované oblasti. Ze života
tzv. nočního.</p>

<p class="e-bookprozatext">Moje žena tehdy zpívala v&#160;divadélku Paravan,
a&#160;tam se jedné noci objevila nová členka souboru, která tvrdila, že je jí
už patnáct, ale vypadala na míň. Byla to dívka poněkud komického obličeje
a&#160;s&#160;vlastností u&#160;mladých žen ne zcela běžnou: měla smysl pro humor,
zejména pro ten, který vzniká hrou s&#160;jazykem.</p>

<p class="e-bookprozatext">Ideálem mladé zpěvačky bylo tehdy dostat angažmá na
Západě a&#160;nějak&#160;– jakkoli&#160;– ovlivnit dozorčí orgány lidové
demokracie, aby jí, ač svobodné a&#160;osiřelé, a&#160;tedy bez možnosti
nabídnout rukojmí, dovolily vyjet ze socialismu. Nejmladší člence souboru
kabaretní scény Paravan se to podařilo; nevím přesně jak, ale asi k&#160;tomu
přispělo i&#160;její tvrzení (pro mě sotva uvěřitelné), že prý chce odjet do
Dánska a&#160;tam v&#160;podniku zvaném Moulin Rouge propagovat české národní
písně v&#160;hanáckém kroji. Příslušný soudruh patrně nevěděl, jakého
charakteru je podnik nazvaný dánsky Moulin Rouge, a&#160;zázrak se konal.
Údajně patnáctiletá členka souboru odjela do města jménem Slagelse seznamovat
tamní obecenstvo se starým folklórem historických zemí Československa. Pro mě
to bylo značné překvapení, neboť v&#160;Paravanu jsem ji slyšel zpívat pouze
její signature song „Lámu si hlavu svou tupírovanou, / čím bych měla svou
budoucnost / posichrovanou. / Možná ve Filmklubu dojem udělám / na mladého
režiséra / a&#160;za něj se vdám.“ Folklór nanejvýše pražský, a&#160;to ještě
nikoli z&#160;klasických dob městské lidové písně.</p>

<p class="e-bookprozatext">Výměnou za jakéhosi pokrokového severského spisovatele
tehdy náhodou pustili na Západ i&#160;mě (taky asi proto, že jsem mohl
nabídnout rukojmí&#160;– svou mladou manželku). Sotva jsem přijel do Kodaně,
začal jsem se shánět po vlakovém spojení do Slagelse.</p>

<p class="e-bookprozatext">Jízda vlakem trvala asi dvě hodiny a&#160;pak se přede
mnou z&#160;dánské roviny vztyčil vysoký větrný mlýn obklopený vesničkou. Docela
podařená kopie toho mlýnu v&#160;Paříži.</p>

<p class="e-bookprozatext">Byl už podvečer a&#160;nejmladší členku divadélka
Paravan jsem našel v&#160;šatně. Přivítala mě, zdálo se mi, rozpačitě a&#160;začala
mě horlivě přemlouvat, ať se jdu zatím projít po&#160;– prý typické&#160;–
dánské vesnici a&#160;pak ať na ni počkám v&#160;hotelu. Představení ve větrném
mlýně, pravila, je ztráta času.</p>

<p class="e-bookprozatext">Přirozeně jsem něco tušil a&#160;procházet se po
typické vesnici se mi nechtělo. Koupil jsem si lístek na první balkón, nejblíže
k&#160;jevišti, a&#160;samozřejmě, český ani moravský folklór jsem neslyšel.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">S&#160;bývalou nejmladší členkou
divadélka Paravan jsem se znova setkal asi za rok v&#160;Praze, kde mně a&#160;mé
ženě ukázala to skutečně okouzlující modrooké a&#160;zlatovlasé dánské děťátko
v&#160;postýlce vzniklé ze dvou zlacených barokních křesel. A&#160;začal jsem psát
povídky hřešící proti přikázáním pátera Knoxe, o&#160;zpěvačce, kterou odpovědné
orgány pustí na cestu téměř kolem světa. V&#160;Praze jsem stihl napsat jenom
prvních pár povídek, jednu z&#160;nich, Omyl v&#160;Šlágrsé (novotvar nejmladší
členky), dokonce optoval Státní film. Jenže pak se politické reformy žalostně
nezdařily, film o&#160;Šlágrsé nebyl a&#160;my jsme se octli v&#160;New York
City, potom v&#160;Ithace ve státě New York, pak ve Spillvillu v&#160;Iowě (tam
kvůli Antonínu Dvořákovi, protože to už jsem měl vágní ideu románu o&#160;skladateli),
v&#160;Berkeley v&#160;Kalifornii, v&#160;Las Vegas v&#160;Nevadě (ze
zvědavosti, a&#160;viděli jsme tam comeback Elvise Presleyho, než ztloustl),
v&#160;Chicagu&#160;– a&#160;nakonec jsme spustili kotvu v&#160;Torontě.
Posbíral jsem značné cestopisné dojmy a&#160;na prastarém českém stroji
zakoupeném za třicet dolarů v&#160;historickém obchodě pana Pancnera v&#160;Chicagu
jsem se vydal za Evou Adamovou na cestu téměř kolem světa.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">V&#160;některých těch povídkách
se objevila i&#160;nejmladší umělkyně z&#160;Paravanu, ale hlavní nápad s&#160;Evou
Adamovou přišel, když jsem si koupil elpíčko Mildred Baileyové. To byla ve
dvacátých letech asi jediná bílá (se značnou příměsí indiánské krve) zpěvačka,
která zpívala jazzový repertoár, nejprve čtyři roky s&#160;big bandem Paula Whitemana
(v té době tam působil i&#160;Bing Crosby, pozdější velká hvězda, zatím ovšem
pouze člen skupiny Whitemanových Rhythm Boys), potom po různých nočních
podnicích hlavně v&#160;New Yorku. Její zpěv se báječně hodil k&#160;mé
představě o&#160;Evě Adamové, a&#160;tak ta ne zrovna feministická umělkyně
zazpívala v&#160;Omylu v&#160;Šlágrsé Mildredinu píseň Stop the Sun, Stop the
Moon, v&#160;Torontu tam dodatečně připsanou.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Hříchy pro pátera Knoxe jsme
vydali jako jedenáctou publikaci torontského nakladatelství mé ženy, SixtyEight
Publishers Corp. A&#160;byla to po Tankovém praporu moje druhá kniha, která se
po pádu starého režimu dočkala zfilmování v&#160;Praze. Když mi to v&#160;Klubu
spisovatelů navrhl starý kamarád, dramaturg Václav Šašek, přijal jsem to
s&#160;nedůvěrou; dost jsem věděl o&#160;finančních možnostech českých
producentů. Eva Adamová se v&#160;knize přece předvádí v&#160;nočních podnicích
v&#160;Dánsku, ve Švédsku, v&#160;New Yorku, v&#160;Binghamtonu ve státě New
York, v&#160;Berkeley v&#160;Kalifornii, na parníku plujícím přes Atlantik,
v&#160;Římě, v&#160;Paříži a&#160;jenom v&#160;první a&#160;poslední povídce
taky v&#160;Praze. Že by Vašek našel mecenáše, který by zaplatil filmovému
štábu a&#160;bůhvíkolika hercům zájezd po tolika lokacích v&#160;Evropě
a&#160;v&#160;Americe?</p>

<p class="e-bookprozatext">Takového mecenáše neměl na mysli ani Václav Šašek, ani
režisér Dušan Klein. Podobně jako příslušné orgány neblahé paměti nehodlali ani
oni pustit všechny ty filmaře na lustrajs po světě. Hodlali je uzemnit v&#160;zemi
české a&#160;to mě zaskočilo.</p>

<p class="e-bookprozatext">Je to možné?</p>

<p class="e-bookprozatext">Televizní seriál, který z&#160;toho byl, mi dokázal,
že to možné je. Dočkal jsem se dokonce i&#160;novinky, nebo vlastně spíš už
zapomenuté praxe z&#160;prvních dob televize, nyní experimentálně znova
použité: totiž že se všech deset dílů seriálu vysílalo živě, nikoli z&#160;předem
natočeného videopásku. Pro herce to byl nervák, ale absolvovali jej se zdarem.
Představitelka hlavní role měla dokonce aspoň příjmení připomínající mou
fiktivní hrdinku: Zlata Adamovská. Celá věc se vysílala jako soutěž: na
kritickém místě každé epizody, které v&#160;knize dávám do rámečku, se děj
přerušil a&#160;na režisérovu výzvu diváci posílali svoje dedukce. Autory
úspěšných řešení pak Václav Šašek slosoval a&#160;výherce dostal roličku v&#160;následujícím
díle seriálu.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Ve filmové podobě byla to tedy
jasná hra, nikoli tragický příběh o&#160;lidech kráčejících v&#160;šlépějích
praotce Kaina. Jak to v&#160;klasické detektivce má být.</p>

<p class="e-bookprozatext">Aspoň si myslím.</p>

<p class="e-bookprozatext">&#160;</p>

<p class="e-bookprozatextkurzivadoprava">J.&#160;Š.</p>

</div>
</body>
</html>