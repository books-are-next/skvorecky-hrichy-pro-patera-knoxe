<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Hříchy pro pátera Knoxe</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection10"><p class="e-bookodsazeniodstavcepred">„V&nbsp;Palmovém
salóně pořádali maškarní bál,“ pravil Niels. „Pan Cyrus mohl mít v&nbsp;kapse
škrabošku, nasadit si ji, nechat vyvěšené sluchátko, aby nad kabinou svítila
červená, projít salónem na chodbu ke kuchyním a&nbsp;vyjet výtahem pro personál
nahoru do třetího poschodí. Dorazil by tam přibližně ve chvíli, kdy paní
Ericsonová zhasla televizor a&nbsp;odešla do svého pokoje. K&nbsp;vykonání činu
stačilo pár vteřin, obzvlášť když pan Jensen byl opilý.“</p>

<p class="e-bookprozatext">„Jenomže Jensen <span class="e-booktirazacitacetextkurzivachar">čekal</span>,
že ho někdo přídě voddělat. Dával by si majzla,“ namítla zpěvačka a&nbsp;na
hladkém čele, napuštěném krémy, se objevila přemýšlivá vráska. „Asi by se
bránil, ne? Nebyly tam aspoň nějaký povalený židle nebo něco?“</p>

<p class="e-bookprozatext">Detektiv zavrtěl hlavou.</p>

<p class="e-bookprozatext">„Nebyly. Kdybych aspoň měl toho Angličana. Ten byl
s&nbsp;Jensenem skoro půl druhé hodiny, mezi půl osmou a&nbsp;devátou, ale co
spolu dělali kromě toho, že vypili skoro celou láhev whisky, ví Bůh.“ Detektiv
vzdychl. „Ať je to jak chce, Cyrus byl v&nbsp;kritické době v&nbsp;kabině, tedy
prakticky neviditelný, a&nbsp;stihnout to mohl. Jenže má alibi přes toho, komu
telefonoval</p>

<p class="e-bookprozatext">„To ale mohlo bejt smluvený,“ vpadla mu do řeči
zpěvačka. „Jestli měl Jensenovou jako komplice&nbsp;–“</p>

<p class="e-bookprozatext">Detektiv zavrtěl hlavou.</p>

<p class="e-bookprozatext">„Neměl. Smluvené to ovšem být mohlo, kdyby,“ odmlčel
se, na vteřinku zapřemýšlel, „kdyby ten, co s&nbsp;ním mluvil, nebyl právě ten,
co s&nbsp;ním mluvil.“</p>

<p class="e-bookprozatext">„Ňákej partaj&nbsp;– totiž chci říct ministr?“ zeptala
se dívka, měříc situaci jinou zkušeností. „Prostě někdo takovej, jo? Co se vo
jeho pravdomluvnosti nesmí pochybovat, i&nbsp;dyž jasně kecá?“</p>

<p class="e-bookprozatext">Detektiv se napil Nadělení, a&nbsp;jak zdvihl
sklenici, uviděl, že na pultu je loužička toho nápoje. Udělal z&nbsp;ní mokrý
kroužek.</p>

<p class="e-bookprozatext">„Ne. Cyrus prý vytočil číslo svého přítele Sjöberga,
ale zvedl to někdo jiný.“</p>

<p class="e-bookprozatext">„Sjöbergová?“</p>

<p class="e-bookprozatext">„Ne. Člověk, který se představil slovem ‚Haló?‘ Nato
Cyrus odpověděl ‚Těbůh Uve, ty starej ochlasto!‘ a&nbsp;ten člověk řekl
uraženě: ‚Prosím?‘“</p>

<p class="e-bookprozatext">„Omyl,“ pravila zpěvačka a&nbsp;ke kroužku z&nbsp;Nadělení
přikreslila kočičí ouška a&nbsp;kocouří kníry.</p>

<p class="e-bookprozatext">„Správně. Cyrus se zdvořile zeptal: ‚Pardon, ale
mluvím s&nbsp;Uvem?‘ a&nbsp;muž na druhém konci drátu řekl lakonicky: ‚Máte
špatné číslo,‘ a&nbsp;zavěsil. Cyrus pak číslo vytočil znova, nechal to
dvanáctkrát zazvonit, ale nikdo to nevzal. Sjöberg nebyl doma. A&nbsp;to je
pravda. To jsme si zjistili.“</p>

<p class="e-bookprozatext">„Ale to první přeci neni alibi a&nbsp;to druhý taky
ne!“ Dívka nakreslila do kočičí kebulky dvě šilhavé oči. „Že neni Sjöberg doma,
to moh vědět. A&nbsp;vytočit omylem špatný číslo, to si může vymyslet každej!“</p>

<p class="e-bookprozatext">„Jenže my jsme toho omylem volaného zjistili.“</p>

<p class="e-bookprozatext">„Fakt? V&nbsp;plně automatizovaný síti?“</p>

<p class="e-bookprozatext">„Někdy stačí trošku logicky zapřemýšlet.“ Detektiv
poposedl na židličce a&nbsp;jal se blondýnku, před níž měl mindrák, oslňovat
dedukcemi. „Cyrus tvrdil, že při vytáčení čísla dával velmi dobrý pozor. Volal
číslo 372951. Jestli si opravdu dával pozor, můžeme přijmout pracovní hypotézu,
že se přehmátl pouze v&nbsp;jedné číslici a&nbsp;pouze o&nbsp;jeden otvor. To
nám u&nbsp;uvedeného čísla dává jedenáct možností.“</p>

<p class="e-bookprozatext1">Niels obrátil plánek
a&nbsp;na zadní stranu napsal:</p>

<p class="e-bookprozatext">26184&nbsp;.................................................................. 
možné chyby</p>

<p class="e-bookprozatext">372951&nbsp;....................................................... 
číslo pana Sjöberga</p>

<p class="e-bookprozatext">483062&nbsp;................................................................ 
možné chyby</p>

<p class="e-bookodsazeniodstavcepred">„Zjistit majitele jedenácti
telefonních stanic ve Stockholmu je už detail. Za půl hodiny jsme ho měli. Byl
to nějaký pan Wahlsund a&nbsp;potvrdil všechno&nbsp;–“</p>

<p class="e-bookprozatext">Detektiv si všiml, že vráska na plavovlásčině čele se
prohloubila. Dívka si všimla, že si detektiv všiml její vrásky, a&nbsp;ihned
přestala přemýšlet.</p>

<p class="e-bookprozatext">„Nielsi,“ pravila. „Sme my to ale pitomci.“</p>

<p class="e-bookprozatext">„Proč?“ ulekl se detektiv.</p>

<p class="e-bookprozatext1">„Přemejšlej,“ řekla dívka. „Já musím jít zas
kvákat.“</p>

<hr/>
  <p class="e-booktirazacitacetext">Máte nyní v&nbsp;ruce vše, co
  potřebujete k&nbsp;vysvětlení, <span class="e-booktirazacitacetextkurzivachar">jak</span>
  byla vražda provedena. Nezapomeňte, že čtete HOWdunit, a&nbsp;není tedy vaším
  úkolem identifikovat pachatele. Ale hřích proti přikázání dobrého pátera je
  už celkem zřejmý.</p>
  <p class="e-bookprozatext">Ovšem nehádat&nbsp;– dedukovat!</p>
<hr/>

<p class="e-bookprozatextbezpredsazeniprvradku1">Když
v&nbsp;půl čtvrté ráno zazvonila u&nbsp;dveří detektiva Nielse C. Köllna,
detektiv jí vzdor té nekalvínské hodině okamžitě otevřel. Ukázalo se, že tu noc
ještě vůbec neodešel spát. Zavedl zpěvačku do kuchyně, kam se dostavila i&nbsp;zamračená
Zuzán a&nbsp;nabídla se, že zpěvačce uvaří kafe.</p>

<p class="e-bookprozatext">„Ať mně uvaří taky, Evo,“ požádal zpěvačku chmurně
Niels. Plavovláska ihned pochopila situaci. Pravila:</p>

<p class="e-bookprozatext">„Zuzinko, manžílek ti vzkazuje, že mu máš taky uvařit
kafíčko!“ Potom se zeptala Nielse: „Kvůli čemu ste se chytli?“</p>

<p class="e-bookprozatext">Niels uraženě pravil: „Slíbila mi, že když teď čeká
dítě, přestane kouřit!“</p>

<p class="e-bookprozatext">„Řekni mu,“ pravila Zuzán, „že sem taky přestala!
Akorát dnes večer sem si dala akorát jednu.“</p>

<p class="e-bookprozatext">„Jednu! Dnes večer!“ zaúpěl Niels. „Podívej se jí na
prsty, Evo!“</p>

<p class="e-bookprozatext">Zpěvačka vzala drobnou dlaň rehabilitované striptérky
do ruky. Na prsteníku a&nbsp;ukazováčku byla poznamenána kuřáckou vášní.</p>

<p class="e-bookprozatext">„Voni mi nevybledly,“ řekla Zuzán, „na to je pár
měsíců málo, aby mi vybledly, dyž sem předtím vod deseti let bánila.“</p>

<p class="e-bookprozatext">Plavovláska ji však neposlouchala. Na čele ji
naskočila vráska a&nbsp;tentokrát zůstala nezkontrolována.</p>

<p class="e-bookprozatext">„Pověz jí,“ pravil Niels, „ať nezapomene, že mám
odborný kurs. Já vím, jaký odstín mohou mít kuřácké prsty, když se dva měsíce
nekouří!“ a&nbsp;pohlédl na zpěvačku, jako by čekal, že se ho zastane.
Blondýnka však řekla pythicky:</p>

<p class="e-bookprozatext">„No vidíš, Nielsi. Vidíš, jak to klape!“</p>

<p class="e-bookprozatext"><span class="calibre3">Detektiv měl opět
nepříjemný pocit neprofesionální neschopnosti.</span></p>

<p class="e-bookprozatext">„Co klape?“</p>

<p class="e-bookprozatext">„Ty kuřácký prstíčky tvý chotice. A&nbsp;ty
partyzánky.“</p>

<p class="e-bookprozatext">„Co?“ opakoval detektiv.</p>

<p class="e-bookprozatext">„Ale nic. Dej mi kus papíru,“ požádala ho zpěvačka.
Sedla si ke stolu, vyňala z&nbsp;flitrové kabelky tlusté plnicí pero a&nbsp;začala
psát. Na peru byla vyobrazena kráska v&nbsp;koupacím oděvu. Jak zpěvačka psala,
koupací oděv z&nbsp;krásky zvolna padal, až spadl. Dívka si toho nevšímala, ani
mravný detektiv. Toho zaujalo, co psala.</p>

<p class="e-bookprozatext1">Psala:</p>

<p class="e-bookdopiskurziva">7.30&nbsp;– Angličan přichází do haly, telefonuje
z&nbsp;kabiny, recepčního pak ztratí z&nbsp;dohledu.</p>

<p class="e-bookdopiskurziva">Cca 8.00&nbsp;– Cyrus si telefonicky smlouvá
schůzku s&nbsp;Jensenem v&nbsp;baru.</p>

<p class="e-bookdopiskurziva">Cca 9.00&nbsp;– Jensen vychází ze svého pokoje
a&nbsp;přitom ho vidí Ericsonová. Jensen nevypadá opile.</p>

<p class="e-bookdopiskurziva">Krátce po 9.00&nbsp;– Angličan si vypůjčuje od
recepčního jízdní řád a&nbsp;pak odchází z&nbsp;hotelu.</p>

<p class="e-bookdopiskurziva">Krátce po 9.00&nbsp;– Jensen přichází do baru
vchodem z&nbsp;ulice. Je opilý.</p>

<p class="e-bookdopiskurziva">Před 9.30&nbsp;– Do baru vchází z&nbsp;ulice Cyrus
a&nbsp;hned nato východem do haly odchází z&nbsp;baru Jensen.</p>

<p class="e-bookdopiskurziva">Krátce po 9.30&nbsp;– Ericsonová vidí Jensena
vcházet do pokoje.</p>

<p class="e-bookdopiskurziva">Cca 9.35&nbsp;– Jensen telefonuje do baru, aby
Cyrus přišel nahoru do pokoje. Cyrus odchází z&nbsp;baru, ale cestou se stavuje
v&nbsp;telefonní kabině, kde zůstává asi deset minut.</p>

<p class="e-bookdopiskurziva">9.40&nbsp;– Ericsonová odchází od televizoru do
svého pokoje.</p>

<p class="e-bookdopiskurziva">Krátce po 9.45&nbsp;– Ericsonová se ze svého pokoje
vrací ke dveřím Jensenova pokoje a&nbsp;klíčovou dírkou ho vidí mrtvého.</p>

<p class="e-bookdopiskurziva">9.50&nbsp;– Cyrus vychází z&nbsp;telefonní kabiny,
připojuje se k&nbsp;Ericsonové a&nbsp;recepčnímu a&nbsp;jedou nahoru výtahem.</p>

<p class="e-bookdopiskurziva">Cca 9.55&nbsp;– Všichni tři objevují v&nbsp;pokoji
zavražděného Jensena. Má na zápěstí hodinky, které se při pádu na zem rozbily
a&nbsp;zastavily na 8.57.</p>

<p class="e-bookodsazeniodstavcepred">Niels C. Kölln položil prst na konec
posledního řádku a&nbsp;pravil:</p>

<p class="e-bookprozatext">„Tohle je ovšem starý trik na získání alibi!“</p>

<p class="e-bookprozatext1">„Na to se&nbsp;–“ řekla plavovláska a&nbsp;použila
jednoho z&nbsp;výrazů, které detektivově choti vynesly mezi jeho známými
špatnou pověst. „Na tohle se podívej!“ A&nbsp;ukázala na zápis:</p>

<p class="e-bookdopiskurziva">Cca 9.00&nbsp;– Jensen vychází ze svého pokoje a&nbsp;přitom
ho vidí Ericsonová. Jensen <span class="e-booktirazacitacetextkurzivachar"><span class="calibre28">nevypadá opile.</span></span></p>

<p class="e-bookodsazeniodstavcepred">„Ericsonová tam seděla tou dobou už asi hodinu,“
řekla blondýnka. „Dívala se na nějaký politiky. Jestli byl Angličan u&nbsp;Jensena,
musel vodejít před vosmou hodinou, ponivač ty politikové Ericsonovou nezajímali
tak, aby neviděla a&nbsp;neslyšela, a&nbsp;ponivač seděla u&nbsp;televizoru až
do půl desátý. A&nbsp;Anglán už krátce po devátý byl u&nbsp;recepčního. Jestli
ale Anglán vodešel vod Jensena už před vosmou, kde potom byl až do devíti
hodin?“</p>

<p class="e-bookprozatext">„Aha,“ pravil Niels.</p>

<p class="e-bookprozatext1">„A&nbsp;tadyhle,“ ukázala plavovláska na
další zápis:</p>

<p class="e-bookdopiskurziva">Krátce po 9.00&nbsp;– Jensen přichází do baru
vchodem z&nbsp;ulice<span class="calibre28">. </span><span class="e-booktirazacitacetextkurzivachar">Je opilý.</span></p>

<p class="e-bookodsazeniodstavcepred"><span class="calibre3">„Kdepak
se to asi Jensen nadral,“ zeptala se zpěvačka. „Ve vejtahu? Protože dyž šel
kolem babky Ericsonový, eště nevrávoral. A&nbsp;proč šel do baru vchodem
z&nbsp;ulice, dyž pak z&nbsp;něj vyšel východem do haly?“</span></p>

<p class="e-bookprozatext">Rozhostilo se ticho. Detektiv, na jedné tváři bledý,
na druhé šarlatový, se potil, v&nbsp;podstatě zahanbením. Zpěvačka mu hleděla
do očí, ale on se jejímu pohledu vyhnul. Zatěkal po pokoji a&nbsp;v&nbsp;podstatě
uvítal, co uviděl, neboť mu to dalo možnost odvést pozornost od svého
profesionálního selhání.</p>

<p class="e-bookprozatext">„Co se mi v&nbsp;tom hrabeš!“ zaječel nepříjemným
hlasem. „Necháš to být?“</p>

<p class="e-bookprozatext"><span class="calibre3">Zpěvačka pohlédla
po směru jeho vzteku. Tam stála Zuzán u&nbsp;kuchyňského stolu, před sebou otevřené
Nielsovy úřední písemnosti a&nbsp;v&nbsp;ruce provinile držela dvě fotografie.
Zpěvačka honem řekla:</span></p>

<p class="e-bookprozatext">„A&nbsp;pak je tu eště jedna věc. Na tu sem přišla
díky tvýmu postřehu, Nielsi,“ pravila lichometně, vstala a&nbsp;vzala Zuzán za
hnědé prstíky. „Jensen, dyž byl mrtvej, měl prsty jako tvoje ženuška. Ale dyž
byl eště živej, zakuckal se po partyzánce, jako by měl cigáro poprvé v&nbsp;životě
v&nbsp;hubě. A&nbsp;to si ho tam eště strčil co nejvopatrnějc, aby se náhodou
nespálil.“</p>

<p class="e-bookprozatext">Detektiv však v&nbsp;té chvíli neposlouchal, neboť
zabavoval fotografie a&nbsp;mumlal něco o&nbsp;služebním tajemství. V&nbsp;přítomnosti
zpěvačky to vyznělo absurdně.</p>

<p class="e-bookprozatext">„Ale já ty dva viděla,“ hájila svou zvědavost Zuzán. „Proto
sem ti je vytáhla, voni čouhali!“</p>

<p class="e-bookprozatext">Detektiv se zarazil. Pátravě pohlédl na manželku, pak
na polozastrčené portréty, potom je pomalu vytáhl z&nbsp;desek a&nbsp;položil
na stůl.</p>

<p class="e-bookprozatext">„Jasně že sem je viděla!“ pravila Zuzán.</p>

<p class="e-bookprozatext">„Nespletla ses? Kdes je viděla?“</p>

<p class="e-bookprozatext">Plavovláska nakoukla detektivovi přes rameno. Na jedné
fotografii byla nepříjemná kráska v&nbsp;nejlepších letech, na druhé pan
Jensen.</p>

<p class="e-bookprozatext">„Nespletla! Určitě ne! Den před tím mordem,“ řekla
Zuzán rozhodně. „V&nbsp;cukrárně na Hakonsgatan. Jak sem šla kolem jejich
stolku, tak ta keráva měla pohár se zmrzlinou moc na kraji a&nbsp;já vo něj zavadila,
jak mám teď kerapet větší perůměr. Byla scéna. Na tu se tam určitě pamatujou.“</p>

<p class="e-bookprozatext">Detektiv zamyšleně zíral na svou ženu. Zpěvačka řekla:</p>

<p class="e-bookprozatext">„Je to jasný. Den před vraždou byl přeci tenhle pán
v&nbsp;Uppsale a&nbsp;sháněl se tam celý vodpoledne po paničce, kerá se ale
vrátila až pozdě večer!“</p>

<p class="e-bookprozatext">„To je blbost. Lhal,“ pravila Zuzán uraženě.</p>

<p class="e-bookprozatext"><span class="calibre13">„Myslim, že nelhal,“
zavrtěla hlavou plavovláska. „Že ne, Nielsi?“</span></p>

<p class="e-bookprozatext"><span class="calibre29">„Myslím, že ne,“
vzdychl detektiv a&nbsp;upřel na plavovlásku oči s&nbsp;takovým obdivem, že si
toho všimla Zuzán. Toho si zas všimla blondýnka.</span></p>

<p class="e-bookprozatext">„Neboj, Zuzán,“ pravila svou mateřštinou. „Tvůj
blbeček vobdivuje pouze mýho ducha, nikoli tělíčko.“</p>

<p class="e-bookprozatext">„Jen aby, dyž já mám teďka z&nbsp;tělíčka těleso,“
Zuzan položila ruku na břicho, které se začínalo podobat kopacímu míči. Pak
řekla mateřštinou svého blbečka: „Dyž já vám nerozumim.“</p>

<p class="e-bookprozatext">„Podívej,“ ujal se jí manžel. „Angličan vyšel z&nbsp;pokoje
pana Jensena dvě minuty před devátou. Viděla ho paní Ericsonová&nbsp;–“</p>

<p class="e-bookprozatext">„Ta přeci viděla Jensena!“</p>

<p class="e-bookprozatext">„Inu Zuzanko,“ pravil Niels C. Kölln. „Byl to dvojník.“</p>

<p class="e-bookprozatext">„<span class="e-booktirazacitacetextkurzivachar">Dvojník</span>?“</p>

<p class="e-bookprozatext">Seděli, sami překvapeni tím neortodoxním řešením.</p>

<p class="e-bookhvezdickystred">*&nbsp;*&nbsp;*</p>

<p class="e-booktirazacitacetext">„Já nevím, čím to,“ zavrtěl pak
hlavou Niels, „ale do čeho se připlete Eva, to je vždycky nějaké tak trochu neskutečné&nbsp;–“</p>

<p class="e-bookprozatext">„Já sama nevim, čim to,“ řekla plavovláska. „Někdy mi
to připadá jako v&nbsp;těch detektivkách, co je tajně vopisuje z&nbsp;americkejch
šesťákovejch románů jeden muj vobdivovatel, nějakej Kopanec, spisovatel,
a&nbsp;vydává je za svý díla. Až se vrátim do vlasti, asi si zažádám k&nbsp;Bezpečnosti.“</p>

<p class="e-bookprozatext">„Tebe určitě vemou!“ ušklíbla se Zuzán. „Leda k&nbsp;fízlum.
A&nbsp;ani tam ne, ponivač na to seš moc ukecaná.“</p>

<p class="e-bookprozatext">„Já? Ukecaná?“ uměle žasla plavovláska. „Já sem
nejmlčenlivější bardáma na světě!“ A&nbsp;dodala česky. „Jinak bych už dávno
ňákýho ukecala, nemyslíš?“</p>

<p class="e-bookprozatext"><span class="calibre13">„Máš peracovat víc
tělíčkem,“ pravila bývalá striptérka. „Koukni na mě, jaký sem udělala štígro,
a&nbsp;to dodnes švédsky pořádně neumím.“</span></p>

<p class="e-bookprozatext">Obě se zadívaly na Zuzánino domácí štěstí. Kdykoli
mluvily svou mateřštinou v&nbsp;Nielsově přítomnosti, detektiv znervózněl.
Proto pravil:</p>

<p class="e-bookprozatext">„Pamatuješ se, Zuzano, než paní Ericsonová uviděla
Jensena, že dveře vrzly dvakrát?“</p>

<p class="e-bookprozatext">„Ja,“ odvětila manželka mezinárodně.</p>

<p class="e-bookprozatext">„<span class="calibre3">To proto, že vrah
zpanikařil. Pootevřel dveře, uviděl paní Ericsonovou</span> a&nbsp;lekl se.
Couvl do pokoje, sundal paruku, černé brýle a&nbsp;knírek, a&nbsp;vyšel z&nbsp;pokoje
jako pan Jensen. Asi ho napadlo, že by se paní Ericsonové mohlo zdát divné, co
dělal Angličan sám v&nbsp;Jensenově pokoji, protože by si později mohla
domyslet, že Jensen v&nbsp;pokoji zřejmě nebyl, když ho neviděla odcházet, ale
zato pak přicházet.“ Zarazil se, zdálo se mu to samému nějak složité. Ale
logika v&nbsp;tom byla. „Prostě zpanikařil. Potom si v&nbsp;liftu paruku,
knírek a&nbsp;brýle zase nasadil, takže halou prošel už zase jako Angličan.
Venku zas celé maskování sundal, byla tam tma, a&nbsp;zahnul za roh. To ho
viděl portýr jako pana Jensena. A&nbsp;v&nbsp;baru s&nbsp;ním mluvila Evi.
Dělal, že je opilý, abychom si později mysleli, že s&nbsp;někým nahoře v&nbsp;pokojil
vypil celou láhev whisky. A&nbsp;vykládal Evě o&nbsp;milenci své ženy, kterému
‚léta věnoval důvěru‘, a&nbsp;čekal, až se objeví Cyrus.“</p>

<p class="e-bookprozatext">„Jenomže Cyrus nebyl žádnej milenec a&nbsp;vo
Jensenovej život usilovala čistě jen Jensenka,“ navázala na detektivovu dedukci
zpěvačka. „Toho bambulu Cyruska pozvala do Severní záře schválně. Věděla, že
Severní záře je plná uppsalskejch drben, a&nbsp;chtěla, aby vznikla fáma. Den
před vraždou se ve Stockholmu sešla s&nbsp;dvojníkem. Nevím, kde ho splašila,
nejspíš ten nápad dostala, až když ho někde potkala a&nbsp;trklo ji, že se
jejímu muži podobá jako vejce vejci. Voťukala si ho, zjistila, že nemá námitky
proti prachům&nbsp;– ani když jsou trošku vod krve&nbsp;– a&nbsp;tak mu slíbila
podíl na dědictví. Protože i&nbsp;když by se to dědictví zmenšilo na polovinu,
byla by to pořád slušná sumička. Třeba mu vyhověla i&nbsp;jinak, pokud víš, na
co narážim. Měla starýho Jensena dost a&nbsp;potřebovala už jenom jeho prachy,
na kterejch von, jak se zdá, dost seděl. Ve Stockholmu řekla vrahounovi vo tý
plánovaný schůzce jejího starýho&nbsp;– kterej ji mezitim jako posedlej sháněl
v&nbsp;Uppsale&nbsp;– s&nbsp;Cyruskem, a&nbsp;všechno to pěkně na Cyruska
narafičili. Nepočítali s&nbsp;tim, že mrtvýho vobjeví babka Ericsonová. Měl ho
vobjevit Cyrusek, a&nbsp;samozřejmě by v&nbsp;tom lítal. Neznámej cizinec by
sice nebyl vypátranej, ale na tom by tak nezáleželo, ponivač by měl dokonalý
alibi: dávno potom, co vodešel z&nbsp;hotelu, by byli Jensena živýho viděli
v&nbsp;baru svědci.“</p>

<p class="e-bookprozatext">„Doba vraždy se nedá stanovit přesně na minutu,“ řekl
Niels. „Ale větší časový rozdíl by třeba přece jen mohl vadit. Proto dvojník
čekal až skoro do devíti, a&nbsp;teprve pak Jensena zabil.“</p>

<p class="e-bookprozatext">„Potřebovali prostě mrtvolku poměrně čerstvou,“
pravila zpěvačka. „A&nbsp;dyž vrahoun uviděl Cyruse přicházet do baru, zdejch
se nahoru&nbsp;– to ho viděla Ericsonová, ovšem coby Jensena. Ta mu trochu
udělala čáru přes rozpočet. Nepočítal, že tam bude eště strašit. Ale naštěstí
se votrávila tim bigbeatem a&nbsp;vodešla, tak von honem brnk do baru pro Cyruse
a&nbsp;vypařil se. Možná v&nbsp;nějaký jiný paruce a&nbsp;v&nbsp;nějakejch
jinejch brejlích. To nevim. Ale to už nemoh bejt problém. Z&nbsp;takovýho
grandhotelu se dá zmizet, dyž člověk <span class="e-booktirazacitacetextkurzivachar">chce </span>zmizet.
Prve, coby Anglán, von chtěl bejt navopak viditelnej. Proto se tak zajímal vo
to, jak jezděj vlaky.“</p>

<p class="e-bookprozatext">Na kávovaru se rozsvítilo světýlko a&nbsp;upoutalo
plavovlásčinu pozornost.</p>

<p class="e-bookprozatext">„Evo,“ pravil Niels pokorně. „Ty máš ale opravdu
postřeh, to se musí nechat.“</p>

<p class="e-bookprozatext">„Já? A&nbsp;co tvoje polovice? Nebejt jejího
všezaznamenávajícího vočka, nevim, jak bysme u&nbsp;soudu tuhle fantasmagorii
dokazovali tý štětce Jensenový.“</p>

<p class="e-bookprozatext">Niels se usmál, něžně vzal manželčinu ručku do dlaně
a&nbsp;vznesl ji k&nbsp;ústům. Omylem ji políbil přímo na tmavohnědé prstíky.
Zuzán se mu dlouze podívala do očí a&nbsp;zpěvačce připadalo, že tentokrát to
není divadelní představení. Druhý polibek dosedl na příhodnější místo: na
dolíček vlevo od poněkud legračních úst.</p>

<p class="e-bookprozatext">Dívka ve flitrové róbě to pozorovala a&nbsp;zdálo se,
že zesmutněla. Chvíli byla zticha. Niels políbil druhý dolíček. Zpěvačka
přehodila nohu přes nohu. Detektivova ústa směřovala nyní k&nbsp;ústům jeho
manželky, ale nedospěla tam, protože do té rodinné idylky netrpělivě zazněl
plavovlásčin hlas:</p>

<p class="e-bookprozatext">„Tak co bude s&nbsp;tim kafem?“</p>

</div>
</body>
</html>