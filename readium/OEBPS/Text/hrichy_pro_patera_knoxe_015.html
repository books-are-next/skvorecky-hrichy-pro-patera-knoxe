<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Hříchy pro pátera Knoxe</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection10">

<p class="e-bookprozatextkurzivabezpredsazeniprvradku">&#160;</p>

<p class="e-bookprozatextkurzivabezpredsazeniprvradku">&#160;</p>

<p class="e-bookprozatextkurzivabezpredsazeniprvradku">&#160;</p>

<p class="e-booktirazacitacetext">Na velkých stojacích hodinách
proti recepci odtlouklo právě půl osmé, když turniket něžně vysadil černovlasého
pána střední postavy v&#160;šedém dvouřadovém obleku, s&#160;knírkem
a&#160;s&#160;masivními černými brýlemi na očích. Pán se rozhlédl, přistoupil
k&#160;pultu a&#160;otázal se upjatého úředníka anglicky:</p>

<p class="e-bookprozatext">„Přijel už pan Jensen z&#160;Uppsaly?“</p>

<p class="e-bookprozatext">„Ano, pane. Je ve svém pokoji.“</p>

<p class="e-bookprozatext">Neznámý se ještě zeptal na domovní telefon a&#160;recepční
ukázal na opačný konec haly, kde stály v&#160;řadě tři kabiny, zabudované do
zdi. „Pokoj číslo tři sta dvacet sedm,“ řekl. Pán se otočil, svižně prošel
davem v&#160;hale a&#160;zmizel v&#160;jedné kabině. Nad jejími dveřmi se
rozsvítilo červené světlo.</p>

<p class="e-bookprozatext">V&#160;hale bylo tou dobou dost živo a&#160;recepční
měl plné ruce práce. O&#160;Angličana se už nezajímal. Nemohl proto později
říct, čím se cizinec zaměstnával, než se znovu objevil v&#160;hale hotelu
Majestic.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">V&#160;šeru palmového zákoutí na
chodbě ve třetím poschodí svítil bledý čtverec obrazovky. Čtyři sociálně demokratičtí
politikové na ní diskutovali o&#160;velikých výhodách násilné revoluce. Stará
paní Ericsonová, která velice neměla ráda násilí, vzhlédla k&#160;hodinám nad
televizorem. Bylo za dvě minuty devět. Paní Ericsonová odevzdaně sklopila oči
zpět k&#160;obrazovce, ale vtom vrzly dveře pokoje přímo proti televiznímu
zákoutí a&#160;skřípot odvedl pozornost paní Ericsonové od pánů ve výborně
ušitých šatech na obrazovce směrem ke dveřím. Ale <span class="calibre5">když na nich spočinula pohledem, byly pouze pootevřené. Paní Ericsonová</span>
se přesto nevrátila k&#160;revoluci. Věděla, že v&#160;pokoji bydlí její dávný
známý, pan Jensen, a&#160;nechtěla promeškat příležitost k&#160;přátelskému
pozdravu. Nemusela čekat dlouho. Dveře znovu vrzly, otevřely se skoro dokořán a&#160;objevil
se v&#160;nich pan Jensen. Vykročil <span class="calibre3">do
chodby, zavřel za sebou a&#160;setkal se s&#160;očima staré paní. Paní
Ericsonová</span> se usmála a&#160;kývla. I&#160;pan Jensen se zdvořile uklonil
a&#160;odešel směrem k&#160;výtahu. Stará paní Ericsonová měla pocit, že se ho
na něco chtěla zeptat, ale nemohla si vzpomenout. Pak na to přestala myslet,
protože na obrazovce právě skončili politikové, naskočila reklama na zubní
pastu a&#160;paní Ericsonová se spokojeně uvelebila v&#160;křesle. Po zubní
pastě byl na pořadu její oblíbený horror.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Pán v&#160;černých brýlích se
znovu objevil v&#160;hale, právě když stojací hodiny odbily devět. Přistoupil k&#160;recepčnímu
a&#160;požádal ho anglicky o&#160;jízdní řád. Recepční mu podal žádanou knihu,
ale ani tentokrát mu nevěnoval pozornost. Teprve po chvíli vzhlédl od svých
záznamů a&#160;uviděl, jak Angličana polyká turniket. Za turniketem byl tmavý
severský večer. Tma.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Chvíli nato se z&#160;té tmy za
rohem hotelu vynořil pan Jensen. Tmu tam rozptyloval neónový nápis nad vchodem
do hotelového baru, v&#160;jehož světle se leskly epolety na livreji vrátného.
Pan Jensen přešel kolem zářícího muže a&#160;vrátný jej zdvořile pozdravil. Pan
Jensen, ve Stockholmu obvykle osvobozený od manželky, býval častým hostem toho
nočního podniku a&#160;zdrojem dobrých tuzérů. Pokynul nyní muži v&#160;livreji
a&#160;vrávoravě vkročil do dveří.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Zazněl vlažňoučký potlesk,
plavovlasá zpěvačka se uklonila, parket se pomalu vyprazdňoval. V&#160;baru
bylo živo. Saxofonista s&#160;frajerským knírkem položil zpěvačce ruku na nahé
rameno, ta mu ji z&#160;něho energicky sundala a&#160;zamířila přes parket
k&#160;nálevnímu pultu. Měla krátké flitrové šaty a&#160;z&#160;bílé tváře
profesionálního nočňátka svítily přitlumeným světlem dvě daleko od sebe
posazené šedivé oči.</p>

<p class="e-bookprozatext">Došla k&#160;baru, usedla na vysokou stoličku a&#160;neprůhlednýma
očima si bez rozpaků začla prohlížet pánské okolí.</p>

<p class="e-bookprozatext">Ve vchodu z&#160;ulice se objevil asi
pětačtyřicetiletý pán v&#160;šedivém obleku, s&#160;pleší a&#160;s&#160;váčky
pod očima. Na okamžik se zastavil, neónový nápis zvenčí jej ozářil pekelným
nachem. Zahlédl dívku a&#160;vydal se k&#160;ní, jako by ho nádherný třpyt
flitru neodolatelně přitáhl.</p>

<p class="e-bookprozatext">Nešel rovně. Kráčel po způsobu kamarádů z&#160;mokré
čtvrti a&#160;na stoličku vedle zpěvačky dosedl našikmo a&#160;nenarovnal se.
Byl zkušeně odhadnut šedivýma očima.</p>

<p class="e-bookprozatext">„Já jsem Jensen, slečno,“ škytl. „Co budete pít?
Můžete, co chcete a&#160;kolik chcete. Platím všechno, protože dneska budu
zavražděn.“</p>

<p class="e-bookprozatext">„Ale to je nepříjemný,“ pravila dívka. „A&#160;kdopak
vám tu nepěknou věc provede?“</p>

<p class="e-bookprozatext">Podroušený pán přivolal energicky barmana a&#160;blondýnka
si na jeho účet objednala džinfiz. Pán si objednal bourbon, naklonil se k&#160;plavovlásce
a&#160;tu ovanula vůně mentolových pastilek. Pán pravil:</p>

<p class="e-bookprozatext">„Tu moc nepěknou věc mi provede chlap, kterýmu jsem
léta věnoval důvěru!“ A&#160;namíchl se.</p>

<p class="e-bookprozatext">„Ten mizera! Já vím, že mi leze za ženou! Sama mi to
řekla! Bojí se ho, jenže on je do ní blázen. Anebo je prostě blázen, tečka.“</p>

<p class="e-bookprozatext">„Fakt?“ pravila zpěvačka. „Ale jakpak to víte, že vás
dnes večer sejme?“</p>

<p class="e-bookprozatext">„Dnes ráno mě varoval,“ pravil pan Jensen.</p>

<p class="e-bookprozatext">„To je vod něj velice bezohledný.“</p>

<p class="e-bookprozatext">Dívka vytáhla z&#160;flitrové kabelky balíček cigaret,
ozdobila bledou tvář bílým hřebem do rakve, zaváhala a&#160;nabídla pánovi,
jenž měl být zavražděn.</p>

<p class="e-bookprozatext">„Ne, děkuji,“ řekl. „Anebo&#160;– proč ne? Stejně
dneska umřu.“</p>

<p class="e-bookprozatext">Vzal si cigaretu a&#160;vrazil si ji komicky doprostřed
úst. Zpěvačka chvíli čekala, až z&#160;kapsy vyjme zapalovač, ale neměl se
k&#160;tomu. Škrtla tedy sirkou, zapálila si sama a&#160;naklonila se k&#160;němu,
aby mu dala oheň.</p>

<p class="e-bookprozatext">Pán si šluknul a&#160;rozkašlal se. Okamžitě vyňal
cigaretu z&#160;úst a&#160;pohlédl na ni štítivě.</p>

<p class="e-bookprozatext">„Zatraceně, co je to za svinstvo? Mořská tráva, ne?“</p>

<p class="e-bookprozatext">„To jste asi ještě nekouřil,“ zazubila se dívka. „Menuje
se to partyzánka.“</p>

<p class="e-bookprozatext"><span class="calibre5">Pan Jensen zavrtěl
hlavou, s&#160;podezřením si změřil dívčinu přívětivou tvář, pak cigaretu
opatrně vložil zpátky do úst a&#160;zatáhl. Řeřavá muška na konci cigarety se
zdvojila v&#160;šedém skle dívčiných očí. Pan Jensen je zastřel závojem hustého
bílého dýmu, který neprošel plícemi.</span></p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Před vchod do baru hotelu
Majestic předjel taxík a&#160;neónová záře, oblévající portýra v&#160;generálské
uniformě, dopadla na obličej urostlého muže, jenž vystoupil z&#160;taxíku. Měl
na sobě šedý dvouřadový oblek, a&#160;když se narovnal, měřil dobrý metr
pětadevadesát. Huňaté černé obočí vtiskovalo tváři výraz rozhněvanosti. Muž
pohlédl na náramkové hodinky a&#160;srovnal si čas s&#160;věžními hodinami,
svítícími na kostelní věži naproti hotelu jako medový měsíc. Bylo za deset
minut půl desáté. Dlouhými kroky vešel energicky do baru.</p>

<p class="e-bookprozatext">„Hm,“ broukla zpěvačka, šlehla očima po náramkových
hodinkách svého společníka a&#160;potom po kapele na pódiu. Saxofonista jí tam
nápadnými gesty naznačoval, aby se neulejvala. Od kapely zazněl tvrdý foxtrot
a&#160;podroušený pan Jensen zablábolil.</p>

<p class="e-bookprozatext">„Tak zejtra dopoledne, jo? V&#160;Brända Tomten, znáte
to tam?“</p>

<p class="e-bookprozatext">„Dyť budete dnes zavražděnej,“ pravila blondýna
sladce, svezla se ze stoličky a&#160;přihladila si flitrovou nádheru na bocích.
Pan Jensen jí hladově pohlédl na ňadra.</p>

<p class="e-bookprozatext">„A&#160;jo,“ řekl. „Máte pravdu. S&#160;váma jsem na
to na chvilku zapomněl.“</p>

<p class="e-bookprozatext">Usmála se.</p>

<p class="e-bookprozatext">„Tak si to tady eště užijte, než z&#160;vás bude
nebožtík,“ řekla a&#160;vzdálila se směrem k&#160;pódiu. Za chvíli už rozdávala
ten hezký, leč zcela profesionální úsměv vlnícímu se davu pod sebou a&#160;vyzývavě
zpívala:</p>

<p class="e-bookversebezpredsazeni12bzakurziva">Put your cheek on my cheek,<br class="calibre19"/>
Close your eyes, lift your hand…</p>

<p class="e-bookodsazeniodstavcepred">Ve vchodu&#160;–
v&#160;tom, co se jím do baru vcházelo z&#160;ulice&#160;– se objevil urostlý
muž s&#160;huňatým obočím a&#160;zamračeně se rozhlédl barem. Pan Jensen
odvrátil žádostivý zrak od flitrového přeludu, otočil se na stoličce a&#160;zabrejlil
poněkud šilhavě do uhmataného zrcadla za láhvemi.</p>

<p class="e-bookprozatext">Pak se mu patrně udělalo nevolno, protože škytl, svezl
se ze stoličky jako pytel brambor a&#160;vyběhl dveřmi do chodby, která
spojovala bar s&#160;hotelovou halou a&#160;kde byly toalety.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Hrabě Drákula, proklát špičatým
kůlem, naposled nelidsky zařval a&#160;rozplynul se v&#160;hnilobnou loužičku
před dvěma milióny vděčných diváků. Stará paní Ericsonová vzdychla a&#160;zvedla
oči od obrazovky. Setkala se, toho večera podruhé, s&#160;pohledem pana
Jensena, jenž právě přicházel od výtahů a&#160;v&#160;přítmí chodby se mu
leskla pleš. Paní Ericsonová měla opět pocit, že se ho chtěla na něco zeptat,
ale zase nevěděla na co. Pan Jensen se usmál, kývl a&#160;paní Ericsonová mu to
oplatila. Vrzly dveře a&#160;pleš jejího známého zmizela za brokátovými
tapetami. Paní Ericsonová vzdychla, ne a&#160;ne si vzpomenout, a&#160;věnovala
se opět obrazovce. Na ní právě kvarteto vlasatých mladíků rozpoutalo decibelové
peklo. Paní Ericsonová se zachmuřila.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Urostlý muž v&#160;pečlivě
vyžehleném obleku si prohlédl pečlivě ošetřené nehty a&#160;pátravě se rozhlédl
po baru. Usrkl ohavnosti, nazývající se bezalkoholické šampaňské, a&#160;soustředil
zamračený pohled na pódium.</p>

<p class="e-bookprozatext">U&#160;mikrofonu se předváděla zpěvačka ve flitrových
šatech. Saxofonista, který s&#160;ní zpíval duet, jí položil ruku kolem pasu,
přesněji řečeno na to, čemu se anatomicky říká hýždě, jako by ji chtěl poslechnout.
Zpívala totiž:</p>

<p class="e-bookversebezpredsazeni12bzakurziva">Put your hands on my hips,</p>

<p class="e-booktirazacitacetext">a přitom nenápadně, ale nikoliv
jen symbolicky plácla saxofonistu přes ruku.</p>

<p class="e-bookversebezpredsazeni12bzakurziva">Put a&#160;kiss on my lips!</p>

<p class="e-booktirazacitacetext">pokračovala. Toho se však už
saxofonista neodvážil.</p>

<p class="e-bookprozatext">Zamračený muž se zájmem pohlédl té zajímavé blondýnce
do očí.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Kvarteto vlasáčů naříkalo v&#160;rudimentárních
slabikách a&#160;otřásalo televizorem. Tvář paní Ericsonové, která ještě před
chvílí zářila z&#160;šera spokojeným úsměvem nad krutými kousky hraběte
Drákuly, podobala se nyní posmrtné masce.</p>

<p class="e-bookprozatext">Najednou stará paní zamžourala a&#160;energickým
stiskem knoflíku odstranila rámusící trubadúry z&#160;obrazovky. Zívla, těžce
vstala, pohlédla na dveře číslo 327, zavrtěla hlavou, stařeckými krůčky se
odšourala ke dveřím svého pokoje. Otevřela je, vstoupila dovnitř. Na co jsem se
to jen chtěla zeptat pana Jensena? řekla si v&#160;duchu. Co to <span class="calibre5">jen bylo? Pomalu se jala rozepínat knoflíky šedého
mohérového svetru.</span></p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">„Pardon,“ pravil číšník
diskrétně. „Pan Cyrus?“</p>

<p class="e-bookprozatext">Urostlý muž k&#160;němu zvedl huňatá obočí.</p>

<p class="e-bookprozatext">„Ano?“</p>

<p class="e-bookprozatext">„Máte být tak laskav a&#160;obtěžovat se k&#160;panu Jensenovi
do pokoje. Není mu dobře. Je to pokoj číslo tři sta dvacet sedm. Můžete vyjít
tudy do haly, tam jsou lifty.“ Číšník ukázal na východ směrem k&#160;toaletám.</p>

<p class="e-bookprozatext">Pán zachmuřeně kývl. Když se vrchní vzdálil, zvedl
sklenici se zbytkem odporné tekutiny a&#160;ještě jednou pohlédl na zajímavou
zpěvačku.</p>

<p class="e-bookprozatext">„<span class="e-booktirazacitacetextkurzivachar">It's a&#160;shake,
iťs a&#160;shake</span>“ zpívala a&#160;nohama v&#160;stříbrných střevíčkách
přešlapovala sem tam tanečními krůčky. Saxofonista k&#160;ní opět přistoupil
a&#160;přidal se k&#160;poslednímu verši v&#160;duetu:</p>

<p class="e-bookprozatext">„<span class="e-booktirazacitacetextkurzivachar">It's a&#160;hippy,
hippy shake</span><i class="calibre10">!</i>“ a&#160;opět spočinul dlaní na flitrovaných
oblinách.</p>

<p class="e-bookprozatext">„<i class="calibre10">A</i>&#160;<i class="calibre10">hippy, a&#160;hippy&#160;–</i>“ pěli
dvojhlasně a&#160;urostlý muž chmurně sledoval estetické pohyby jehlových
střevíčků.</p>

<p class="e-bookprozatext">„<i class="calibre10">– a&#160;hip&#160;– py&#160;– shake!</i>“ zavěsil
se dívčin hlas na koruně a&#160;stříbrná jehla se zabořila do saxofonistovy
lakýrky. Saxofonista nehudebně vyjekl, zanechal zpěvu, takže korunu držel pouze
blondýnčin melodický alt. Saxofonista se odbelhal k&#160;pultíku s&#160;notami
a&#160;urostlý muž třikrát krátce zatleskal. Potom se zvedl a&#160;vyšel
z&#160;baru chodbou vedoucí do hotelové haly.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Inu ovšem, řekla si opět v&#160;duchu
paní Ericsonová. Na toho dentistu. Nebylo to nic důležitého, ale pan Jensen
říkal, že pracuje úplně bezbolestně&#160;– No, ještě není tak pozdě&#160;–
pohlédla na hodinky, bylo za pět minut tři čtvrtě na deset. Pan Jensen určitě
ještě nespí.</p>

<p class="e-bookprozatext">Vrásčitými prsty se jala opět zapínat mohérový svetr.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">V&#160;hale hotelu se to hemžilo
maškarami a&#160;recepční sčítal za pultem jakási čísla. Ze dveří označených
neónovým nápisem BAR vyšel urostlý muž s&#160;huňatým obočím, zaváhal a&#160;vstoupil
do jedné z&#160;telefonních kabin na druhém konci haly. Nade dveřmi kabiny se
rozsvítilo červené světlo na znamení, že se tam mluví. Kabiny měly zvukotěsné
dveře z&#160;leštěného dřeva, takže dovnitř nebylo vidět.</p>

<p class="e-bookprozatext">Z&#160;Palmového salónu zněly zvuky taneční hudby.
Klub Kiwanis tam pořádal maškarní večírek. Recepční unaveně pohlédl na stojací
hodiny. Ukazovaly za pět minut tři čtvrtě na deset. Před recepčním se
prostírala únavná, dlouhá noc.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Stará paní Ericsonová zaklepala
na dveře pokoje č. 327. Nikdo neodpověděl. Zaklepala znovu. Nic. Jenom kdesi v&#160;hlubinách
hotelu odtloukly libozvučné hodiny tři čtvrti na deset. Paní Ericsonová stiskla
kliku, ale dveře nepovolily. Stará paní nerozhodně zašilhala po klíčové dírce,
kudy do šera chodby tryskala žlutá nit. Zkusila však napřed ještě jednou
zaklepat. Pak tiše zavolala do klíčové dírky:</p>

<p class="e-bookprozatext">„Pane Jensene!“</p>

<p class="e-bookprozatext">Žádná odpověď. Stará paní se opatrně rozhlédla a&#160;místo
úst přiložila k&#160;zářící dírce oko.</p>

<p class="e-bookprozatext">Uviděla pana Jensena. Sešpulila scvrklá ústa, jako by
na něj chtěla zapískat. Nato se narovnala a&#160;s&#160;rychlostí, jakou by
u&#160;ní sotva kdo čekal, se rozběhla k&#160;liftu.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">„Nemýlíte se?“ otázal se recepční
a&#160;s&#160;nedůvěrou pohlédl na starou dámu.</p>

<p class="e-bookprozatext">Zavrtěla hlavou.</p>

<p class="e-bookprozatext">„Nemýlím! Radši pojďte se mnou!“</p>

<p class="e-bookprozatext">Recepční sňal z&#160;desky pod pultem univerzální klíč
a&#160;otevřel dvířka v&#160;přepážce. Dal staré dámě přednost a&#160;oba
vykročili k&#160;liftu. Recepční&#160;– protože to byl protřelý hotelový
praktik&#160;– mrkl ještě po hodinách. Ukazovaly za deset minut deset. Červené
světlo nad telefonní kabinou, v&#160;níž zmizel před deseti minutami urostlý
muž, zhaslo. Urostlý muž vyšel z&#160;kabiny a&#160;rovněž zamířil k&#160;liftu<span class="calibre20">.</span></p>

<p class="e-bookprozatext">Dorazili tam všichni současně. Oba muži dali staré
dámě přednost a&#160;recepční pokynul hotelovému hostu.</p>

<p class="e-bookprozatext">„Které?“ otázal se v&#160;kabině.</p>

<p class="e-bookprozatext">„Třetí,“ pravil hrobovým hlasem host.</p>

<p class="e-bookprozatext">Recepční stiskl knoflík a&#160;lift se tiše vznesl do
vyšších prostor hotelu Majestic.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Ve třetím poschodí dali opět
přednost staré dámě. Pak recepční znovu pokynul urostlému muži a&#160;všichni
tři se vydali husím pochodem po chodbě. Směřovali k&#160;stejnému cíli a&#160;zastavili
se přede dveřmi pokoje č. 327.</p>

<p class="e-bookprozatext">Pohlédli na sebe.</p>

<p class="e-bookprozatext">„Prosím,“ pravil hotelový host k&#160;paní Ericsonové.</p>

<p class="e-bookprozatext">„Já bych raději&#160;–“ paní Ericsonová se prosebně
podívala na recepčního.</p>

<p class="e-bookprozatext">Recepční se dotkl kravaty a&#160;pravil: „Dovolíte?“</p>

<p class="e-bookprozatext">Vzal za kliku, ale dveře byly zamčené. Klíčovou dírkou
sahal do chodby tenký žlutý prst. Recepční vyňal z&#160;kapsy univerzální klíč,
odemkl a&#160;široce rozevřel dveře.</p>

<p class="e-bookprozatext">Všichni tři uviděli pana Jensena.</p>

<p class="e-bookprozatext">Někdo mu provedl ošklivou věc.</p>

<p class="e-bookprozatext"><span class="calibre5">Ležel na koberci na
břiše a&#160;z&#160;levého spánku se šklebila krvavá rána.</span></p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Detektiv Niels C. Kölln, jenž se
na místo činu dostavil v&#160;půl jedenácté, hleděl na to boží dopuštění téměř
láskyplně. Byla to jeho první vražda na novém působišti a&#160;velmi mu
záleželo na tom, aby se ve Stockholmu uvedl pokud možno oslnivě.</p>

<p class="e-bookprozatext"><span class="calibre5">Také byl teprve
necelý rok ženat a&#160;dosud toužil imponovat manželce.</span></p>

<p class="e-bookprozatext"><span class="calibre5">Pán, který před ním
ležel na zeleném koberci, měl prsty poznamenané kuřáckou vášní a&#160;křečovitě
jimi svíral krajkovou dečku, jež původně pokrývala kulatý konferenční stolek,
postavený mezi dvěma křesly. Na stolku, také původně, stála láhev whisky John
Daniels se dvěma skleničkami. Ale jak pan Jensen padal, chytil se krajkové
dečky a&#160;strhl ji na zem, a&#160;s&#160;ní i&#160;prázdné svědky družné
zábavy s&#160;kýmsi, kdo ho tak nešetrně pohladil po hlavě. Láhev i&#160;obě
skleničky se nyní válely vedle mrtvého a&#160;mezi nimi mramorové těžítko
potřísněné krví. Na zápěstí měl nebožtík hodinky, jejichž sklo se při pádu
rozbilo. Ukazovaly 8.57. Stály. Při pohledu na ně se detektiv pohrdavě ušklíbl.
Byl to příliš starodávný trik, jak si zajistit alibi.</span></p>

<p class="e-bookprozatext">„Vy jste s&#160;ním tedy mluvil kolem osmé hodiny?“
zeptal se urostlého pána se zamračeným obočím.</p>

<p class="e-bookprozatext">„Mluvil. Telefonicky z&#160;mého hotelu Esplanade.
Potvrdili jsme si, že za ním mám přijít v&#160;půl desáté sem do baru, jak jsme
se před týdnem smluvili. Chtěli jsme se ještě krátce poradit, než půjdeme na
pozdní <span class="e-booktirazacitacetextkurzivachar">dinner</span> k&#160;panu
Lundstromovi.“</p>

<p class="e-bookprozatext">„Vy jste včera ráno přiletěl z&#160;Kodaně a&#160;on
přijel dnes večerním vlakem z&#160;Uppsaly. Schůzka s&#160;panem Lundstromem
byla smluvena, říkal jste, už před týdnem?“</p>

<p class="e-bookprozatext">„Přesně tak,“ pravil urostlý muž. „Byl jsem na
kontrole v&#160;naší kodaňské filiálce. Jsem ředitelem podniků pana Jensena.
Porada s&#160;panem Lundstromem se měla týkat důležité fúze.“</p>

<p class="e-bookprozatext">„Takže vy jste vlastně poslední člověk, který s&#160;mrtvým
mluvil, pane Cyrusi,“ řekl Kölln. „Paní Ericsonová ho pouze viděla.“</p>

<p class="e-bookprozatext">„Jestli dovolíte,“ ozval se úředník z&#160;recepce. „Vrchní
dole z&#160;baru mi říkal, že ještě po osmé hodině, tedy po panu Cyrusovi,
mluvila s&#160;panem Jensenem jejich zpěvačka.“</p>

<p class="e-bookprozatext">„Zpěvačka?“ otázal se detektiv s&#160;nevysvětlitelným
neklidem.</p>

<p class="e-bookprozatext">„Nastoupila tu dnes do angažmá,“ vysvětloval recepční.
„Je to nějaká cizinka. Jmenuje se Eva Adam, nebo tak nějak. Mám pro ni poslat?“</p>

<p class="e-bookprozatext">Detektiv se lekl. Vzdychl. „Co se dá dělat,“ pravil.
Podle posledních zpráv, které měl k&#160;dispozici z&#160;korespondence své
ženy, měla zpěvačka být někde v&#160;Itálii. Ale zpěváci jsou potulní ptáci.
A&#160;pěkní ptáci, pomyslel si. „Tak pro ni pošlete,“ řekl rezignovaně.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Zpěvačka projevila bouřlivou
radost, že detektiva vidí. On sám se choval velmi komisně. To plavovlásku zarazilo.
Co sem mu udělala, řekla si v&#160;duchu. Přeci nic špatnýho. Anebo mu snad
Zuzán už leze na nervy? To brzo!</p>

<p class="e-bookprozatext"><span class="calibre5">Příčina detektivova
chladu tkvěla však jinde. Částečně ještě žárlil na případ ve Slaeghelsee, ale
především učinil jistý nepříjemný objev. Uvědomil si, že zpěvačka je ideálem,
podle něhož modeluje své chování a&#160;slovní projev jeho manželka. A&#160;třebaže
blondýnka nebyla v&#160;rozporu s&#160;jeho vlastním ideálem ženy jako takové,
detektivovu kalvínskou představu o&#160;manželkách dokonale určovalo staré
německé heslo, vyjádřené třemi slovy, jež všechna začínají písmenem K.</span></p>

<p class="e-bookprozatext">Omezil tedy výslech na minimum a&#160;choval se ke zpěvačce
jako naprostý cizinec. Ani ji nepozval na návštěvu. Jenže to nepočítal s&#160;dívčinou
mstivostí, jež patřila k&#160;jejím nepočetným výhodným vlastnostem.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">Když krátce po druhé v&#160;noci
dorazil domů, seděly jeho žena a&#160;zpěvačka ve společnosti tří lahví, dvou
prázdných a&#160;jedné načaté, a&#160;vypadaly podle toho.</p>

<p class="e-bookprozatext">Detektiv zpěvačku chladně pozdravil a&#160;manželku
oslovil přísně:</p>

<p class="e-bookprozatext">„Susan! Víš, že ve tvém stavu je alkohol&#160;–“</p>

<p class="e-bookprozatext">„Holmesi nekecej a&#160;poď se napít,“ oslovila ho
zpěvačka. Hovořila přátelsky, ale detektiv jí dobré oplatil zlým.</p>

<p class="e-bookprozatext">„Vy byste se měla stydět! Víte o&#160;stavu mé ženy,
a&#160;místo abyste na ni doh&#160;–“</p>

<p class="e-bookprozatext">„Ty mně vykáš, jo?“ pravila blondýnka. „Zuzáne, von mi
vyká!“ A&#160;česky dodala: „Já mu budu vonikat, jestli to švédsky de!“</p>

<p class="e-bookprozatext">„Švédsky de všecko,“ škytla detektivova manželka,
rovněž ve své mateřštině. „Zejména belbě žvanit.“</p>

<p class="e-bookprozatext">„Mluvte švédsky!“ rozzlobil se detektiv a&#160;oslovil
zpěvačku. „A&#160;nepište mé ženě tolik dopisů! Jejich vinou zanedbává studium
své nové mateřštiny a&#160;ve společnosti mých známých působí potom jako idiot.“</p>

<p class="e-bookprozatext">„Jó to sis jí neměl brát,“ pravila zpěvačka. „Vona
nemá jazykový nadání. To sis teda vzal nadosmrti idiota.“</p>

<p class="e-bookprozatext">„Jediné, co z&#160;vašich dopisů pochytila,“
pokračoval detektiv, „jsou slova, která v&#160;nich píšete švédsky. Ve společnosti
mých známých potom působí jako holka z&#160;vykřičeného domu!“</p>

<p class="e-bookprozatext">To byla vcelku pravda, a&#160;proto se mladé ženy
nafoukly.</p>

<p class="e-bookprozatext">„No a?“ pravila ostře zpěvačka. „Dívat se na tělíčko,
to se ti líbilo, viď? Ale ve společnosti tvejch známejch bambulů aby působila
jako Svéhlavička babičkou, co?“</p>

<p class="e-bookprozatext"><span class="calibre3">„Vážená slečno,“
pravil suše Niels C. Kölln. „Pomohl jsem své ženě sňatkem z&#160;pochybného
prostředí, v&#160;němž vy si zřejmě libujete&#160;–“</span></p>

<p class="e-bookprozatext">„Já si v&#160;něm libuju!“ zvolala zpěvačka a&#160;obrátila
oči ke stropu. „Ty blboune švédská, ty víš houby, co je život! A&#160;to chceš
bejt detektiv? To mě polechtej!“ Úspěšně se vpravila do alkoholické hysterie. „Jako
tehdy ve Šlágrsé. Nebejt mě, tak tam dodneška zatýkáš striptérky, ty nádhero!“</p>

<p class="e-bookprozatext">„Vy!“ počal se dusit detektiv a&#160;hledal vhodné
slovo. Kalvínská výchova jej v&#160;té oblasti nevybavila zvlášť bohatým
slovníkem a&#160;vnucovalo se mu jen jedno, které pochytil od manželky. „Vy&#160;–“</p>

<p class="e-bookprozatext">„A&#160;nevykej mi, sakra!“</p>

<p class="e-bookprozatext">„Vy&#160;–“ pravil detektiv a&#160;označil plavovlásku
výrazem, který i&#160;jeho manželka používala jen doma v&#160;soukromí.</p>

<p class="e-bookprozatext">Dostalo se mu facky, po níž se zapotácel a&#160;měl
dojem, že je odpočítáván v&#160;ringu v&#160;tělocvičně policejní akademie.</p>

<p class="e-bookhvezdickystred">*&#160;*&#160;*</p>

<p class="e-booktirazacitacetext">V&#160;noci se dostavily
kalvínské výčitky svědomí kvůli Šlágrsé, kvůli nevděčnosti i&#160;kvůli tomu
výrazu, a&#160;tak se detektiv&#160;– po dnu bezvýsledného pátrání&#160;–
uchýlil do baru, kde se posílil míšeným nápojem, jemuž tam říkali Nadělení.</p>

<p class="e-bookprozatext">Sotva usrkl, zaklepal mu někdo nesměle na rameno.
Ohlédl se. Za ním stála zpěvačka, o&#160;poznání povadlejší než včera, ale zato
tím více vonící omamným parfémem a&#160;ozdobená omračující nádherou starší
flitrové róby.</p>

<p class="e-bookprozatext"><span class="calibre3">„Nielsi,“ zapípala,
jak na to u&#160;ní nebyl zvyklý. „Já se ti musim vomluvit. Máš úplnou pravdu.
Dyž je teď Zuzán v&#160;naději, nemám jí&#160;–“</span></p>

<p class="e-bookprozatext">Detektiv odmítavě zamával rukama.</p>

<p class="e-bookprozatext">„Já se ti musím omluvit!“</p>

<p class="e-bookprozatext">„Vodpusť mi to!“</p>

<p class="e-bookprozatext">„Ty mi to odpusť!“</p>

<p class="e-bookprozatext">Oboustranná touha po odpuštění nemohla nevyústit ve
smír. Stvrdili jej Nadělením, a&#160;protože zpěvačka, třebaže usmířená a&#160;pokorná,
neztratila nic na zvědavosti, při druhém Nadělení už se jí detektiv svěřoval s&#160;chudičkými,
ale přísně tajnými výsledky dosavadního šetření.</p>

<p class="e-bookprozatext"><span class="calibre5">„Podezřelého máme,“
začal žalostně. „Pan Cyrus. Z&#160;Uppsaly přišla hláška, že ho nějaká paní
Svensenová viděla s&#160;manželkou pana Jensena asi před čtrnácti dny v&#160;hotelu
Severní záře, kam se jezdí hlavně za tímhle účelem. Je pravda, že tam nezůstali
na noc; nejspíš si vjeli do vlasů, načež paní Jensenová okamžitě odjela. Pan
Cyrus má po ruce jiné vysvětlení, jenže tomu je dost těžko věřit. Říká, že paní
Jensenová ho pozvala do Severní záře, aby si pohovořili o&#160;nějakých
soukromých záležitostech&#160;– o&#160;něčem, co se její manžel nesmí dozvědět.
V&#160;hotelu potom pana Cyruse obvinila, že jejího manžela podvádí v&#160;obchodních
věcech, pak dostala hysterický záchvat a&#160;utekla. Cyrus říká, že se rozhodl
promluvil s&#160;panem Jensenem o&#160;stavu manželčiných nervů, ale k&#160;tomu
nedošlo. Nějaká naléhavá záležitost ho donutila honem se vrátit do Kodaně.
Tahle verze má ovšem jeden velice závažný háček: nikdo nepamatuje, že by kdy
měla nějaký hysterický záchvat. Ví se o&#160;domácích scénách u&#160;Jensenů,
jenže nervy ztratil pokaždé pan Jensen. Buď jak buď, ta scéna v&#160;Severní
záři dala podnět k&#160;dohadům. V&#160;Uppsale se vůbec leccos šušká.
Například den před vraždou hledal pan Jensen manželku celé odpoledne, a&#160;ne
a&#160;ne ji najít. Vrátila se až večer, prý z&#160;procházky v&#160;lese.
A&#160;pan Cyrus byl ten den už z&#160;Kodaně zpátky ve Stockholmu
a&#160;z&#160;Uppsaly do Stockholmu a&#160;zpátky to jde autem za odpoledne
pohodlně stihnout.“ Niels vzdychl. „Jenže co je mi to platné. Cyrus má alibi.“</span></p>

<p class="e-bookprozatext">„Jaký alibi? Dyť byl v&#160;době mordu v&#160;telefonní
budce a&#160;–“</p>

<p class="e-bookprozatext1">„– a&#160;z&#160;budky se
dá vyjít nejen do haly, ale taky do Palmového salónu. Já vím,“ kývl detektiv,
vytáhl z&#160;kapsy plánek a&#160;rozložil jej na barovém pultu:</p>

<p class="e-bookhvezdickystred"></p>
</div>
</body>
</html>