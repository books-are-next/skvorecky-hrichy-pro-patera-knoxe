<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Hříchy pro pátera Knoxe</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection16"><p class="e-bookprozatext">Nojo, povídám nad tím plánkem. Ale včera dopoledne
byla přece Ann na simultánce. Tu závoru na předních dveřích zaklapla, když se
vrátila. Houby, praví Markusek. Na žádný simultánce nebyla. To už jsem zjistil.
Bill Snake tu bude co nevidět.</p>

<p class="e-bookprozatext">Než přišel, pročenichala jsem Andulin pokoj, co
o&nbsp;něm Markusek mluvil jako o&nbsp;místě činu proto, že odtamtud Andulu asi
unesli. V&nbsp;rohu stála nerozestlaná úzká postýlka, u&nbsp;okna, co jim bylo
vidět na eukalyptovej les, širokánskej pracovní stůl, na něm hromady a&nbsp;hromady
lejster, popsanejch pečlivou rukou, a&nbsp;samý číslice: číslice, na jaký jsem
se matně pamatovala z&nbsp;biskupáku, a&nbsp;který pro mě, to jsem si
pamatovala mnohem jasnějc, vlastně úplně spolehlivě, už tenkrát byly asi tak
srozumitelný jako čínská abeceda, třebas:</p>

<p class="e-bookhvezdickystred"><img alt="13" src="../Images/13.jpg"/><br/></p>

<p class="e-booktirazacitacetext">na jednom papíře, nebo zas na druhým:</p>

<p class="e-bookhvezdickystred"><img alt="14" src="../Images/14.jpg"/><br/></p>

<p class="e-bookprozatext">a za tim nějaký složitý výpočty a&nbsp;na konci
nesrozumitelná kresbička, jaký ale, to jsem si pamatovala, kreslil
melancholickej páter Šilhán, S. J., křídou na tabuli:</p>

<p class="e-bookhvezdickystred"><img alt="15" src="../Images/15.jpg"/><br/></p>

<p class="e-bookprozatext">a tak dále,</p>

<p class="e-bookhvezdickystred"><img alt="16" src="../Images/16.jpg"/><br/></p>

<p class="e-booktirazacitacetext">a&nbsp;tak podobně, mě páter Šilhán,
S. J., svejma melancholickejma očima u&nbsp;tabule vždycky tak ztrémoval, že
z&nbsp;matiky si pamatuju akorát a<sup class="calibre43">2</sup> + b<sup class="calibre43">2</sup> = c<sup class="calibre43">2</sup>,
a&nbsp;to nevím, co to je.</p>

<p class="e-bookprozatext">Tak jsem ještě chvilku vejrala na ty čísílka, když
vtom dole zacinkaly nebeské sféry, utíkám tam, u&nbsp;dveří už je Markusek,
otevře je a&nbsp;v&nbsp;nich stojí Hroznýš a&nbsp;blekotá, bledý jak papírovej
kapesník, musíme ho za ruku odvíst do křesla, a&nbsp;on třesoucím se hlasem
nesouvisle: Ona přece vždycky chodila přesně&nbsp;– tak jsem jí volal, přesně
v&nbsp;deset pět&nbsp;– a&nbsp;na signál&nbsp;– smluvili jsme si takový signál,
aby ji telefon jinak nerušil v&nbsp;práci&nbsp;– koktá, a&nbsp;já si pomyslím:
Tak přece nějakej pokrok, a&nbsp;Hroznýš pokračuje: Pak&nbsp;– zahájili
simultánku&nbsp;– ale podařilo se mi ještě jednou&nbsp;– odskočit k&nbsp;telefonu&nbsp;–
v&nbsp;jedenáct patnáct, ale zase to nikdo nebral&nbsp;– a&nbsp;pak už jsem
musel hrát až do jedné hodiny&nbsp;– a&nbsp;odpoledne jsem to ještě jednou
zkusil&nbsp;– zase žádná odpověď&nbsp;–</p>

<p class="e-bookprozatext">Jakej to signál a&nbsp;copak ste dělal pak, až do
půlnoci? otážu se Hroznýše přísně, a&nbsp;on zamumlá a&nbsp;zašumluje: Byl jsem&nbsp;–
doma&nbsp;– pracoval jsem a&nbsp;tak&nbsp;– před šestou jsem zašel do
Fakultního klubu&nbsp;– měl jsem tam něco přinést profesoru Wolfsheimovi&nbsp;–
tam jsem se zdržel asi půl hodiny&nbsp;– pak jsem se byl&nbsp;– projít&nbsp;–
Sám? přeruším ho. Sám, přikývne nejistě. A&nbsp;ten signál, to je tak: vytočit,
jednou nechat zazvonit, položit, vytočit znovu. Smluvili jsme si jej teprve
včera, koktá, ale to mě už nezajímá.</p>

<p class="e-bookprozatext">Vida, povídám si v&nbsp;duchu. Od jedný hodiny nemá
alibi. Že by moji koupelnovou zkušenost vylepšil násilným únosem a&nbsp;někde
v&nbsp;lese se neudržel a&nbsp;chudáka pannu Annu přitom samou vášní oddělal?
Skoro se sama zardím. A&nbsp;co to vyděračský volání Ebenezerovi? Pokus o&nbsp;kamufláž?
Taky už to tu bylo.</p>

<p class="e-bookprozatext">Ale houby! Cítím, jak se mě zmocňuje vášeň, ta
lovecká, jako tehda s&nbsp;Raglánkem. Kdopak to přece prohrál na Lake Tahoe
nedávno tři tácy a&nbsp;předevčírem zrovna tady u&nbsp;toho stolku tři stovky?
A&nbsp;kohopak to detektivky natvrdo vařený zkazily už natolik, že vážně
přemejšlí o&nbsp;tom, jak nastavit pokladní revolver tak šikovně, aby se mohla
podívat dovnitř do hlavně, jak tam je připravená kulička, jen na ni vyběhnout?
Chacha. A&nbsp;pro úplnost je tady Shad Snyders, proslulý hráč, předevčírem
sice vyváz se zdravou kůží, ale kdo ví, kolik čtvrťáků naházel kdy do
laketahoeskejch hazardautomatů, nemluvě už o&nbsp;ruletě a&nbsp;voku? A&nbsp;všichni
ti tři pánove přeci věděli, že Andula bude dopoledne sama doma a&nbsp;kocour
Markous se nevrátí dřív jak pozdě večer. Jest třeba, Evi, ověřit jejich alibi.</p>

<p class="e-bookprozatext">Propustili jsme prozatim vyděšenýho Hroznýše,
Ebenezera jsme zanechali doma na modlitbách, nalodili jsme se do Markuskovýho
De Luxe cadillacu a&nbsp;zamířili jsme do El Cerita. Cestou Markusek praví: Tak
přemýšlím o&nbsp;tom telefonování. Teď si vzpomínám. Von ráno, zrovna když jsem
vypad z&nbsp;koupelny, bylo tak asi devět, cinkne telefon, právě když jdu kolem
něj, tak ho zvednu a&nbsp;nic, někdo ho právě položil. A&nbsp;sotva se k&nbsp;němu
otočím zády, spustí znova, já ho znova zvednu a&nbsp;byl to Bill Snake,
telefonoval mi bibliografický údaje o&nbsp;jednom článku, jak jsem ho o&nbsp;to
prosil večer předtím. To bylo, jak povídám, asi devět. Tak kolem půl desátý
jsem odjel. Zmlkl, poněvač už jsme v&nbsp;El Ceritu před domem Ernesta W.
Fitzdalyho.</p>

<p class="e-bookprozatext">Daly právě pluje v&nbsp;zelenym bazénku jako mrtvola,
má zavřený oči, a&nbsp;když je otevře, skoro se nás, mám dojem, lekne, a&nbsp;Marcus
na něj ještě žoviálně: Koukni, Raymond, neblbni a&nbsp;vyval, kdes tu holku
skoval? Daly však sehraje téměř profesionální výstup nechápavýho a&nbsp;poté se
vytasí s&nbsp;téměř bezvadným alibi: od 9.00 byl ve své pracovně na fakultě
a&nbsp;konzultoval s&nbsp;posluchači. Od 10.00 do 12.00 měl seminář na téma <span class="e-booktirazacitacetextkurzivachar">Pan Gawain a&nbsp;Zelený rytíř</span><i class="calibre10">,</i> pak
jel na lunch do restaurace Ye Olde Tavern v&nbsp;El Ceritu, přičemž se trochu
opozdil, poněvač musel měnit pneumatiku&nbsp;– tady teda je v&nbsp;alibi malá
dirka&nbsp;– ale pár <span class="calibre3">minut před 01.00 už byl
v&nbsp;Ye Olde Tavern, poobědval s&nbsp;dr. Bickleyem</span> a&nbsp;byl s&nbsp;ním
až do 03.15, pak odjel zpátky na fakultu, kde dále konzultoval s&nbsp;posluchači&nbsp;–
ta konzultovací mánie mi byla taky trošku ne úplně nenápadná&nbsp;– ale v&nbsp;šest
už byl na večeři ve fakultním klubu, kde potom hrál whist až do 10.30, kdy je
z&nbsp;klubu vyhodili. Tak nám to Ernest W. popořádku všechno vypočítal, celej
ten výslech se odehrával na březích zelenýho bazénku, a&nbsp;když odjíždíme,
koukám, a&nbsp;Ernest W. zase noří tělo do vlažný vody plný utopenejch motýlů.</p>

<p class="e-bookprozatext">Shad Snyders neplul v&nbsp;bazénu, nýbrž trávil víkend
prací na zahrádce. Když nám popsal svý profesorský činnosti&nbsp;– dopoledne
strávil beze svědků doma, taky teda pěkná dirka, v&nbsp;poledne se nadláb
s&nbsp;nějakým známým v&nbsp;klubu, kam se vrátil zas před šestou, po odpoledni
cele věnovaném výuce vlasatých nadějí Ameriky&nbsp;– když nám to teda dost
bezbarvě popsal, chtěl vědět, proč to chceme vlastně vědět. Tak mu to Markusek
vyklopil a&nbsp;Shad povídá: To je divný. Já Andě volal, těsně než jsem šel
v&nbsp;poledne do klubu, slíbil jsem jí nějakej údaj do její disertačky,
a&nbsp;to ještě byla doma. Vzala to? podiví se Markousek. Vzala, povídá Shad.
Byla doma.</p>

<p class="e-bookprozatext">Takže to bylo divný. Buď nás tahá za nos Shad, anebo
Hroznýš. Což by Anduliný zmizení časově umisťovalo buď na dopoledne, nebo na
odpoledne, a&nbsp;teď si vyber, když lžidetektor k&nbsp;dispozici nemáme,
mudruje Marcus cestou do klubu, kde jsme se chtěli pro jistotu zastavit,
a&nbsp;to, jak se ukázalo, byl výbornej nápad. Neb v&nbsp;knize meziměstských
hovorů, založený na důvěře v&nbsp;gentlemanskou poctivost, našel Markusek
záznam: <span class="e-booktirazacitacetextkurzivachar">6 P.M. dálkový Salem, Mass.&nbsp;– prof.
Snyders</span><i class="calibre10">.</i></p>

<p class="e-bookprozatext">A&nbsp;tak jsme ujížděli vlahým odpolednem zpátky na
Grizzly Peak a&nbsp;Marcus v&nbsp;tom zamyšlení zapomněl vložit mi ruku, kam mi
ji při jízdě cadillacem obvykle vkládá, to jest nad kolínko, trochu výš,
nenosit se mini, řekla bych pod sukničku, a&nbsp;praví: Buďto nás teda valí Bill,
nebo Snyders. Jedno se mi ale zdá jistý: únosce byl někdo z&nbsp;našich
známejch. Svědčí o&nbsp;tom kromě povědomosti o&nbsp;mym zájezdu do Santa
Barbary taky fakt, že v&nbsp;Anduliný seknici nejsou stopy násilí. To znamená,
že s&nbsp;únoscem odešla dobrovolně, jelikož ho znala, nic zlého netušíc,
pravil, ale taky to mohlo bejt jinak, napadlo mě. Co když, povídám, co když si
třeba někam odskočila, a&nbsp;někdo úplně třeba neznámej ji čajznul někde
venku, mimo dům? Sherlocku Holmesi, praví Marcus. Za prvé: pěšky si v&nbsp;Grizzly
Peaku neni kam odskočit, a&nbsp;i kdyby to udělala, byly by domovní dveře buď
otevřené, nebo zamknuté, ale nikoli, jak patrně chápeš, na závoru zevnitř.
A&nbsp;pakli by si odskočila do města, mohla to učinit jedině automobilem,
jenomže její MG je v&nbsp;pořádku v&nbsp;garáži. Zbývá možnost, že si odskočila
zadníma dveřma do eukalyptů, jenomže co by tam dělala, když ona pracuje zásadně
pod střechou, pobíhání <span class="e-booktirazacitacetextkurzivachar">racoonů</span>
a&nbsp;zpěv ptactva v&nbsp;lese ji ruší v&nbsp;soustředění.</p>

<p class="e-bookprozatext">A&nbsp;mě přesto něco napadlo. Sotva cadillac tiše
vklouzl do chlívka vedle cudně černého maličkého MG, které Anka dostala k&nbsp;dosažení
titulu <span class="e-booktirazacitacetextkurzivachar">Magister Artium</span><i class="calibre10">,</i> povídám
Markouskovi Promiň! a&nbsp;utíkám z&nbsp;garáže, ale venku ne dovnitř do
baráčku, dveřma, který jsou přímo naproti těm do garáže, nýbrž oběhnu budovu zezadu,
přeběhnu přes prašnou silnici, po který nikdo nikdy nejezdí, a&nbsp;zastavím se
až na kraji eukalyptovýho lesa, kde právě sedí nějakej starej <span class="e-booktirazacitacetextkurzivachar">racoon </span>a&nbsp;žmoulá ukradenýho horkýho
psa.</p>

<p class="e-bookprozatext"><span class="calibre3">A&nbsp;zírám. Přede
mnou ta prašná zadní cesta, Anduliný okno kouká rovnou na les. Kdyby stál tady
a&nbsp;hvízdnul na ni, a&nbsp;ona zrovna louskala svý rovnice u&nbsp;toho stolu,
co je přímo pod oknem, krásně by ho viděla, a&nbsp;hupky hupky zadníma vrátkama
do jeho náručí. Jenže to by asi nesměla bejt Andula, pomyslím si skepticky, ta svatá
panna integrálů, vzniklá patrně bez pupíčku plastickou operací dle Mojžíše.</span></p>

<p class="e-bookprozatext">Anebo&nbsp;– vzpomenu si na toho svého jinocha, co
potom, vycvičen, zbouch tu Honzlovou. Taky by ho z&nbsp;ničeho takovýho nikdo
nepodezíral, ani Bezpečnost. Tak proč ne Andula hupky hupky&nbsp;– a&nbsp;právě
zadem, kde to nikdo nezaznamená&nbsp;– a&nbsp;do lesíčka na palouček?</p>

<p class="e-bookprozatext">Přemejšlim, až se mi mezi obočím udělá ta pitomá
vráska, která teda mimochodem vůbec není nějakej příznak věku, jak o&nbsp;mně
roztrušujou některý stárnoucí krásky, ale mám ji už od narození, jak mi zmáčkli
hlavičku porodnickejma kleštěma. Nojo. Vždyť řekněme, že Hroznýš kecá. A&nbsp;všecko
se mi začíná skládat, jak tenkrát do tý židovský hvězdy. Hroznýš volal kolem
devátý na signál. Jenže to vzal Markusek, tak to Hroznýš zakamufloval tím
bibliografickým údajem, a&nbsp;Markusek pak vypad. Řekněme, že potom brnk
Hroznýš znova svý milovaný, aby na simultánku nejezdila, že odpoledne zapíská
před barákem, a&nbsp;nám namluvil, že to nezvedala. Což měl být primitivní
pokus o&nbsp;alibi na dopoledne, který by poukazovalo na Anduliný zmizení
v&nbsp;tu dobu, kdy Had dosud mastil, jestli to tak de říct, šachy s&nbsp;Bobbym
Fischerem. Jenomže nemoh vědět, že dívence zavolá před polednem Shad, pokud
teda Shad si ze svejch přesně stejnech, rovněž alibi na dopoledne vyžadujících
důvodů nevymejšlí.</p>

<p class="e-bookprozatext">Pak mi přes to výkupný napadne telefon do Salemu.
Záznam do knihy může ovšem pocházet od kterýhokoliv gentlemana. Spíš je to tedy
důkaz naopak, neboť tak pitomý přece nikdo není, aby se podepisoval, je-li pachatelem
těžkýho zločinu.</p>

<p class="e-bookprozatext">Loudám se domu, a&nbsp;najednou! Hele! Že by se
Hroznýš za Andulou odpoledne nerozjel? Když to dopoledne nezdvihala, podle něj
teda? Vždyť při její slavný spolehlivosti mu muselo být víc než divný, že se
nedostavila? Proč by se teda nerozjel?</p>

<p class="e-bookprozatext">Pro slepičí kvoč, řeknu si v&nbsp;duchu, poněvač
v&nbsp;mozkovně mi opět cvakne, a&nbsp;já vidím jasně ten důvod, proč Hroznýš,
přece nutně postrašený tím, že se nedostavila, moh dát přednost odpoledni doma,
strávenému prací, a&nbsp;tak: Z&nbsp;psychologickýho hlediska to přece mohlo
mít, jestli nekecá, jenom jedinej důvod, a&nbsp;ten já tak děsně dobře znám,
sama jsem ho svým přítelíkům mnohokrát zavdala: teda, já ho vždycky spíš jenom
hrála, ale Andula by to asi myslela doopravdy. Moc často jsem se už v&nbsp;životě
takzvaně urazila, když si některej jinoch předčasně příliš dovoloval a&nbsp;já
usoudila, že mu trošku marný touhy neuškodí. To mi pak nějakej čas takzvaně nesměl
na oči, a&nbsp;někteří, pokud to byli jinoši, se mi taky skutečně nějakej čas
na oči neodvážili.</p>

<p class="e-bookprozatext">Vrazím teda s&nbsp;touto hypotézou v&nbsp;mozečku do
obejváku, kde Ebenezer dosud klečí na modlitbách a&nbsp;Markusek ho vyrušuje
tím, že mu vnucuje pomoc policie. No jasně. To by znamenalo, že ani Hroznýš,
ani Shad nás za nohu netahají, z&nbsp;prostýho důvodu, že uražená Anka nebrala
ne nesignály, nýbrž naopak signály, pokud se to tak celý záporně dá říct při
současnym zachování srozumitelnosti, a&nbsp;běžím nahoru do Andulinýho budoárku
a&nbsp;tam se vrhnu rovnou na její popsaný lejstra. A&nbsp;hledám a&nbsp;hledám
to milostný psaníčko, co jí ho Hroznýš, jak se dobře pamatuju, večer před zmiznutím
vsunul do ruky a&nbsp;utek do hvězdnatý noci, ale nikde nic. Všude samý:</p>

<p class="e-bookhvezdickystred">&nbsp;<img alt="17" src="../Images/17.jpg" style="font-size: 1em;"/></p>

<p class="e-booktirazacitacetext">a&nbsp;podobný, pro detektiva
totálně nudný zajímavosti, jinak nic.</p>

<p class="e-bookprozatext">A&nbsp;pak si všimnu koše na papíry, toho klasickýho
předmětu, a&nbsp;už se hrabu v&nbsp;zmačkanejch papírovejch koulích, co když jí
napsal líbesbríf s&nbsp;nějakou nesmělou smělostí a&nbsp;cudnou superpannu
Andulu to namíchlo, takže ty signály nebrala? A&nbsp;on se jí pak odpoledne neodvažoval
na oči? Hrabu jak vylulaný kotě, ale taky jen samý vejpočty, až posléze je
trpělivost odměněna. Mezi integrálama konečně to zajímavý růžový psaníčko.</p>

<p class="e-bookprozatext">Ne doslova růžový, ale obálka z&nbsp;nóbl ručního
papíru, roztržená, a&nbsp;vzadu natištěná adresa <span class="e-booktirazacitacetextkurzivachar">William Q. Snake, 1352 Bancroft Ave., Berkeley,
Cal</span><i class="calibre10">.</i> V&nbsp;obálce prázdno. Hrabu dál a&nbsp;rozhrabuju koule, až
je mám všechny rozbalený, ale všude jen samá královna věd, erotika veškerá
nikde žádná.</p>

<p class="e-bookprozatext">Hm&nbsp;– a&nbsp;pohlédnu zpátky na ten svinčík na
stole. A&nbsp;něčeho si všimnu. Ano, mezi lejstrama z&nbsp;trhacího bloku leží
jedno, formátem stejný, ale na nóbl ručním papíře. A&nbsp;teprv teď vidím, že má
v&nbsp;záhlaví decentně vytištěný iniciály W. Q. S.</p>

<p class="e-bookprozatext">Nojo, ale na lejstru zase nic. Jenom krasopisně
napsaná rovnice (4|x| + 2|y|&nbsp;– 4) · [(|y|&nbsp;– 1) + |y|&nbsp;– 1 + |x|)
= 0 a&nbsp;nad ní něčí rukou, zřejmě Hroznýšovou, <span class="e-booktirazacitacetextkurzivachar">This is the Solution, graphically expressed, Ann!</span><i class="calibre10">
</i>A<i class="calibre10">&nbsp;</i>pod tím pak čísla a&nbsp;čísílka jinou rukou, filigránštější,
asi ženskou, to zřejmě Anička hledala řešení a&nbsp;dospěla až k&nbsp;–</p>

<p class="e-bookprozatext">Řešení! Moment! <span class="e-booktirazacitacetextkurzivachar">Solution!</span>
Řešení. <span class="e-booktirazacitacetextkurzivachar">Tohle je Řešení, graficky vyjádřeno,
Aničko!</span> Graficky, zamyslím se, žádný graf tu není, takže to bude zřejmě
podle Websterova slovníku v&nbsp;přeneseném smyslu, a&nbsp;v&nbsp;přeneseném
smyslu <span class="e-booktirazacitacetextkurzivachar">graphically </span>znamená <span class="e-booktirazacitacetextkurzivachar">názorně.</span> Že jako ta rovnice názorně řeší
nějaký problém. Nojo, jenomže jakej? Od melancholickýho pátera Šilhana, S. J.,
si pamatuju, že rovnice není řešení, ale <span class="e-booktirazacitacetextkurzivachar">k</span>&nbsp;řešení.
Teprve výsledek rovnice je řešení. Ale čeho?</p>

<p class="e-bookprozatext1">Vtom vrznou dveře a&nbsp;Markusek povídá: Tak
sem ho ukecal. Zavoláme na Shada chlupatý.</p>

<hr/>
  <p class="e-booktirazacitacetext">Nyní, milý čtenáři, nebo možná
  i&nbsp;některá mimořádná čtenářko, už víš, kdo unesl Annu Bradstreetovou.
  Protože víš, kdo ze tří možných pachatelů mluvil a&nbsp;nemluvil pravdu,
  a&nbsp;v&nbsp;čem, a&nbsp;proč. A&nbsp;jestliže nevíš, je Ti alespoň zcela
  zřejmé, kterého hříchu pro pátera Knoxe jsme se tentokrát dopustili.</p>
  <p class="e-bookprozatext">Ovšem nehádat. V&nbsp;oblasti matematiky se to
  obzvlášť nehodí.</p>
<hr/>

<p class="e-bookodsazeniodstavcepred">Eště s&nbsp;tim počkej, pravím Markuskovi,
a&nbsp;podám mu ten nesrozumitelně vyčíslenej líbesbrífek. A&nbsp;mrkni na to.
Co ti to řiká?</p>

<p class="e-bookprozatext">Markusek se mrkne, popovytáhne obočí, zamyslí se,
příklad ho vcucne do matiky, takže na mě zapomene, sedne si na Anduliný
křesílko, zmocní se Anduliný tužtičky a&nbsp;kontroluje to po Andule jak domácí
úkol.</p>

<p class="e-bookprozatext">Pak se strašlivě zamračí a&nbsp;otočí se na mě: Tohle
psala Anka? zeptá se. No zřejmě, povídám. Tomu věřím míň než Ebenezer
paleontologii, povídá Markousek. Takovejhle příklad by si Anka nikdy nevymejšlela.
Kdo řiká, že si ho vymyslela, povídám. Dal jí ho W. Q. S., Bill Snake, jestli
si všimneš tištěnýho záhlaví. Vona ho jen vypočetla.</p>

<p class="e-bookprozatext">Markusek se znova zamračí a&nbsp;já, aby ho to zas
nevcuclo, honem vykládám: Já mám takovou teorii, víš? Anička se na Billa kvůli
něčemu urazila, a&nbsp;proto nebrala telefony. Ani na signál, teda právě ty na
signál ne. Ponivač pak&nbsp;–</p>

<p class="e-bookprozatext">A&nbsp;Marcus se náhle strašně, ale strašlivě,
vzhledem k&nbsp;tragickejm okolnostem až nepřístojně, rozchechtá, že mu
špendlík z&nbsp;kravaty přímo vylítne a&nbsp;vypadne otevřeným oknem ven.
Evinko! Ty seš přece jen génius! Tys na to přišla! A&nbsp;rovnice přitom počítá
s&nbsp;absolutníma hodnotama, a&nbsp;přestos ji úplně pochopila! Trošku mě ne
úplně přesně oceňuješ, milej, pravím. Že sem pochopila, to sem teda
nepochopila. Co to je v&nbsp;závorce čtyři svislá čára ix svislá čára plus dvě
svislá čára ypsilon a&nbsp;tak dále? To teda chápu ne úplně, ale ani trochu,
víš? To povídám jako uraženě, a&nbsp;on mě obejme kolem ramen a&nbsp;povídá
něžně: Evulíku, abys neřekla, dám ti malou lekci z&nbsp;matematiky, ani tobě
vzdělání neuškodí, i&nbsp;když ho nepotřebuješ. Bude to, obávám se, tak trochu
jako včera v&nbsp;Santa Barbaře, kdy jsem manželkám občanů nejvyšší příjmový
kategorie, protože v&nbsp;Santa Barbaře bydlí málokdo jinej, vysvětloval
zakřivení prostoru. A&nbsp;já, mírně nafouklá, se usadím na Andulinou postýlku
a&nbsp;Markusoun vykládá jako skutečnej prófa.</p>

<p class="e-bookprozatext">Podívej, povídá. Vezměme si naši rovnici:</p>

<p class="e-bookprozatext">(4|x| + 2|y|&nbsp;– 4) · [(|y|&nbsp;– 1) + |y|&nbsp;–
1 + |x|] = 0</p>

<p class="e-bookprozatext">Nalevo je matematický výraz&nbsp;–</p>

<p class="e-bookprozatext">Co? povídám. Mluvíš k&nbsp;úplný blběnce, pravím. Mluv
teda přiměřeně. Dobrá, milá blběnko, praví Markusek. Tedy: nalevo je všelijak
počmárané x a&nbsp;y a&nbsp;ještě nějaký číslice, napravo nula. Nula, jak je ti
známo, aspoň snad, znamená nic.&nbsp;– Nech mě chvilku přemejšlet, povídám,
zapřemejšlím jako, a&nbsp;pravím: Chápu. Nula, neboli nic. Správně, a&nbsp;Markusek
mele dál: Když za x a&nbsp;za y dosadíme nějaká dvě čísla, můžeme tu levou
stranu celou vypočítat, a&nbsp;podle toho, jestli se ta levá strana rovná nule
nebo ne, rozhodnout, jsou-li ta dvě čísla nebo nejsou-li v&nbsp;této rovnici
řešením.</p>

<p class="e-bookprozatext"><span class="e-booktirazacitacetextkurzivachar">Solution! </span>vydechnu.
A&nbsp;sou?</p>

<p class="e-bookprozatext">No počkej, praví Markusek. Ještě jsem neřek, jaký dvě
čísla. Ponivač čísel, který můžou bejt řešením, je třeba víc. A&nbsp;teprve
všechny dohromady jsou v&nbsp;týhle speciální aplikaci týhle zajímavý rovnice
řešením, který my dva tady dnes hledáme. Tak hledej, pravím, poněvač to už mě
posedla ne zvědavost, já vůbec nejsem zvědavá, ale zájem, a&nbsp;Markusák
profesoruje: Máme tu napsáno: <span class="e-booktirazacitacetextkurzivachar">Graficky </span>vyjádřeno.
Ne názorně? skočím mu do profesorování, on se zarazí. No taky názorně. Ale
graficky, chápeš? Kývnu, aby mě vážně nezačal pokládat za blběnku, a&nbsp;on
praví. Teda se uchýlíme ke způsobu, který názorně znázorní všechna řešení naší
rovnice, v&nbsp;jejichž souhrnu je naše dnešní řešení. Za tím účelem nakreslíme
dvě přímky, vodorovnou a&nbsp;svislou&nbsp;– a&nbsp;Markusík nakreslí:</p>

<p class="e-bookhvezdickystred"><img alt="18" src="../Images/18.jpg"/><br/></p>

<p class="e-bookprozatext"><span class="calibre3">Říká se jim osy,
jestli si ještě vzpomínáš z&nbsp;hodin elementární geometrie, praví. Z&nbsp;hodin
elementární geometrie si sice vzpomínám vskutku pouze na melancholické oči
pátera Šilhana, S. J., avšak kývnu. Na tyto osy, pokračuje Markusek, naneseme
stejně hustě stupnice délky tak, aby nula na obou osách ležela v&nbsp;jejich
průsečíku zde, a&nbsp;položí prst na místo, o&nbsp;němž si teda zase náhodou
pamatuju, že se mu říká průsečík. Přitom, praví Marcus, stupnici na svislé ose
očíslujeme od průsečíku směrem nahoru a&nbsp;dolů, jako na teploměru, Celsiově
myslím, tedy 1, 2, 3 a&nbsp;tak dále a&nbsp;–1, –2, –3 a&nbsp;taky tak dále.
Vodorovnou osu očíslujeme tak, aby čísla od průsečíku napravo byla plus, neboli
kladná, a&nbsp;čísla nalevo mínus, neboli záporná. Kdybych to takhle vyprávěl
svým posluchačům, sice by si mysleli, že si je pletu s&nbsp;obecnou školou, ale&nbsp;–
Děkuju, pravím. Z&nbsp;toho soudím, že vysoký školy v&nbsp;USA mají vysokou
úroveň. U&nbsp;nás se na obecný učí jen až k&nbsp;odčítání. Proto tady asi taky
tolik dětí vyjde ze školy předčasně, a&nbsp;sou z&nbsp;nich pak ty kluci, co se
ani neuměj podepsat. Nic ve zlym, praví Markusek, a&nbsp;dávej pozor; do naší
rovnice musíme dosadit dvě různý čísla, jedno za x, jedno za y. Dohodněme se,
že každé takové dvojici čísel&nbsp;– ponivač jich můžeme dosadit celou řadu&nbsp;–
bude odpovídat bod, neboli puntík, v&nbsp;rovině, vykládá, a&nbsp;poněvač už
začínám zase téměř ne zcela chápat a&nbsp;on to na mně vidí, veme tužku a&nbsp;praví:
Na vodorovné ose najdeme číslo dosazené za x a&nbsp;vedeme jím svislou přímku.
Na svislé ose najdeme číslo dosazené za y a&nbsp;vedeme jím přímku vodorovnou.
V&nbsp;průsečíku obou přímek leží onen bod, neboli puntík. Tak si třeba za x dosaďme
dvě a&nbsp;za y pro změnu třeba mínus tři. A&nbsp;Marcus tužtičkou vyrobí
následující obrázek.</span></p>

<p class="e-bookhvezdickystred"><img alt="19" src="../Images/19.jpg"/><br/></p>

<p class="e-bookprozatext">Jednomu řešení, pokračuje Markusoun, odpovídá jeden
bod. Jelikož jsem ti však řekl, hlavinko zmáčknutá&nbsp;– řekla jsem mu to o&nbsp;původu
tý vrásky, když si jí jednou všim&nbsp;– že naše rovnička má celou řadu řešení,
a&nbsp;teprve z&nbsp;nich dohromady vychází nám potřebné Řešení s&nbsp;velkým
Ř, bude tomu odpovídat celá řada bodů, a&nbsp;ty dohromady budou tvořit graf,
názorně znázorňující naši rovnici. Dřív ovšem, než tenhle graf nakreslíme,
musíme se naučit vyčíslit výraz&nbsp;– teda tu míchanici x a&nbsp;y a&nbsp;různejch
čísel, čar a&nbsp;znamínek na levý straně naší rovnice. Co je to tohle, a&nbsp;Markous
napíše |x|, to asi vědět nebudeš, co, makovinko milovaná? Budu, pravím, když mi
to řekneš. Proč bych neřek? otáže se Markusek, levou rukou mi rozepne knoflík
na blůze, je přes ni třepnut, tak ho zas sám od sebe zapne a&nbsp;pravou čmárá
a&nbsp;přitom mluví: Taková věc jako |x| se čte ‚absolutní hodnota z&nbsp;x‘
a&nbsp;je to číslo, které odpovídá přirozené představě velikosti, bez ohledu na
znamínko. Tedy, řečeno pro blbounky a&nbsp;blběnky, absolutní hodnota kladného
čísla je to samé číslo, absolutní hodnota <span class="e-booktirazacitacetextkurzivachar">nuly</span>
je nula, absolutní hodnota <span class="e-booktirazacitacetextkurzivachar">záporného</span> čísla
je kladné číslo, jež dostaneme pouhou změnou znamínka. Pro úplné subblběnky
tedy názorně: například |5| = 5, neboli absolutní hodnota pěti je pět, anebo |–7|
= 7, čili absolutní hodnota mínus sedmi je sedm. Takže můžeme začít, povídá
a&nbsp;podá mi tužku, abych jako počítala. Nech si ty fóry, pravím já a&nbsp;tužku
odmítnu. Ach, ženy! prohlásí Markusek. Dle antropologů mají mozek naprosto
stejně téměř tak veliký jako muži&nbsp;– Hele! řeknu. No nic, praví honem Markusek.
Tak teda: povšimněte si pozorně naší rovnice, Evi Adamová, a&nbsp;Markuselák
napíše znova:</p>

<p class="e-bookprozatext">(4|x| + 2|y|&nbsp;– 4) · [(|y|&nbsp;– 1) + |y|&nbsp;–
1 + |x|] = 0</p>

<p class="e-bookprozatext"><span class="calibre3">Především, pokud
jsme vše pozorně prohlédli, vykládá, všimli jsme si, že nikde tu nenajdeme x
nebo y samo o&nbsp;sobě, nýbrž všude jen |x| nebo |y|. Tato okolnost má jeden
příjemný, tedy matematický důsledek. Jestliže například jedním řešením naší
rovnice bude mínus tři a&nbsp;pět, a&nbsp;Markusoun napíše [-3; 5], budou
řešením rovněž dvojice [3;&nbsp;5], [-3;&nbsp;–5] a&nbsp;[3;&nbsp;–5]. A&nbsp;proč?
Mlčím, neb jsem dutá, a&nbsp;Markuselák odpoví sám sobě: Protože na absolutní
hodnotě se znaménko nepozná! Takže, kebulko, doufám, chápeš, že u&nbsp;každého
bodu neboli puntíku budou řešením vlastně čtyři body a&nbsp;ty dostaneme
pouhými změnami znaménka, neboli méně učeně řečeno zrcadlením podle os. Vezměme
si náš původní příklad a&nbsp;nakresleme:</span></p>

<p class="e-bookhvezdickystred"><img alt="20" src="../Images/20.jpg"/><br/></p>

<p class="e-bookprozatext">Jestliže mi nyní laskavě půjčíš zrcátko, řekl
Markusek, vytáhnu tedy žádané z&nbsp;kapsičky na mini, rychle opucuju o&nbsp;zadánek
a&nbsp;podám, a&nbsp;Markusek přiloží přesně na svislou osu a&nbsp;vznikne
zrcadlením obrázek pro nechápavé:</p>

<p class="e-bookhvezdickystred"><img alt="21" src="../Images/21.jpg"/><br/></p>

<p class="e-bookprozatext">Nyní Marcus tužkou vyšrafuje pravou horní čtvrtinu
obrázku</p>

<p class="e-bookhvezdickystred"><img alt="22" src="../Images/22.jpg"/><br/></p>

<p class="e-booktirazacitacetext">a&nbsp;praví: To nám ulehčí
práci, neboť stačí například najít jen tu část grafu, která odpovídá kladným
číslicím, nebo nule, celkem řečeno poněkud učeněji, která odpovídá nezáporným
číslicím, a&nbsp;která tedy leží v&nbsp;mnou vyšrafované oblasti, a&nbsp;pak ji
zrcadlením přenést do zbývajících tří čtvrtin.</p>

<p class="e-bookprozatext">Maně mi bleskne hlavou, co má celá tahle abrakadabra
společnýho s&nbsp;Andulou Bradstreetovou, kde ta nebohá duše v&nbsp;těle teď
asi úpí, zaroubíkována a&nbsp;spoutána, a&nbsp;co asi dole kupec švýcarský na
modlitbách a&nbsp;jako na trní, neb patrně předpokládá, že Marcus odsud volá
chlupatý a&nbsp;ti tu co nevidět budou. Markusík ale učeně vykládá dál a&nbsp;na
poldy nemyslí: Když tedy teď hledáme pouze nezáporné řešení, můžeme psát klidně
x místo |x| a&nbsp;y místo |y|, což je ti, doufám, Evi, jasné. Což mi je úplně
skoro jasné a&nbsp;mimoto spolehnu na jeho moudrost v&nbsp;pokoře své
pitomosti, a&nbsp;on vede dál svou: Takže místo tý původní směsice číslic
a&nbsp;čar máme pouze:</p>

<p class="e-bookprozatext">&nbsp;(4x + 2y&nbsp;– 4) · [(y&nbsp;– 1) + y&nbsp;– 1 + x]
= 0</p>

<p class="e-bookprozatext">Kdy je tato rovnice splněna? ptá se. To jest, pro
blběnky: kdy se všechny ty čísla nalevo rovnají nule? Jsou tu, jak vidíme, dvě
skupiny čísel v&nbsp;závorkách, vzájemně znásobené, neboli je to tak zvaný
součin. A&nbsp;čeho je třeba, aby se součin dvou čísel rovnal nule? Odpovězte,
Adamová!</p>

<p class="e-bookprozatext">Adamová ovšem neodpověděla. Nebyla by bývala na tak
těžkou otázku odpověděla ani páteru Šilhanovi, S. J., a&nbsp;ten se k&nbsp;ní
jakživ tak těsně nepřiblížil jako Markusák. Adamová tedy pouze vyvalila bulvy
a&nbsp;Markuselák odpověděl sám: Aby součin dvou čísel byl roven nule, k&nbsp;tomu
stačí, aby bylo rovno nule jedno z&nbsp;nich, kterážto podmínka je současně
nutná. Naše rovnice je tedy ekvivalentní, neboli rovná, dvojici rovnic:</p>

<p class="e-bookprozatext">4x + 2y&nbsp;– 4 = 0</p>

<p class="e-booktirazacitacetext">nebo</p>

<p class="e-bookprozatext">(y&nbsp;– 1) + y&nbsp;– l + x = 0</p>

<p class="e-booktirazacitacetext">a její graf obdržíme složením
grafů těchto dvou rovnic.</p>

<p class="e-bookprozatext"><span class="calibre3">Mě už to nebaví,
povídám. Pojď radši přemejšlet, kdo ti unes neteřinku. To já už vím, odpoví
Markusák. A&nbsp;ty to budeš vědět taky, až najdeme řešení tohohle příkladu.
Ponivač to potvrdí jednu jistou tvoji hypotézu, hlavinko nenormální, a&nbsp;majíce
ji potvrzenu, z&nbsp;toho, co víme o&nbsp;pohybech těch tří v&nbsp;osudný den,
snadno vydedukujeme, kdo nyní drží Andulu, ať z&nbsp;vášně, či z&nbsp;lačnosti
peněz. Hleď, praví, a&nbsp;já se strašnou námahou se tedy ještě jednou
soustředím. Pokud se týká tý první rovnice 4x + 2y&nbsp;– 4 = 0, mele čím dál
rychleji, přijměmež zjevnou </span><span class="calibre20">pravdu, že
je to rovnice přímky. Dokazuje se to na střední škole pro obecný tvar ax + by&nbsp;–
c = 0. Snad nám to páter Šilhán dokazoval, ale když já tenkrát vídávala jen ty
jeho zřítelnice. A&nbsp;Markusek mele a&nbsp;mele dál: Přímka je určena dvěma
svými body. Rovnici 4x&nbsp;+&nbsp;2y&nbsp;–&nbsp;4&nbsp;=&nbsp;0 vyhovují
třeba dvojice [1; 0] nebo [0; 2], protože: </span><span class="calibre3">(4</span><span class="calibre50">&nbsp;</span><span class="calibre3">·&nbsp;1) + (2 · 0)&nbsp;– 4 = 0, neboť 4 + 0&nbsp;–
4 = 0. Anebo: (4 · 0) + (2 · 2)&nbsp;– 4 = 0 </span><span class="calibre20">neboť: 0 + 4&nbsp;– 4 = 0.</span></p>

<p class="e-bookprozatext">A&nbsp;příslušná přímka vypadá, jak chápeš&nbsp;– a&nbsp;já
málem skoro téměř chápu&nbsp;– takhle:</p>

<p class="e-bookhvezdickystred"><img alt="23" src="../Images/23.jpg"/><br/></p>

<p class="e-bookprozatext"><span class="calibre3">My&nbsp;– a&nbsp;Markuseles
vztyčí poučně prst&nbsp;– se však omezíme pouze na silně vytaženou úsečku:
úsečka je co? Useknutá přímka, pravím pohotově, na dvou stranách useknutá,
teda. Ano, Marcus silně vytáhne úsečku, useknutou oběma osama. A&nbsp;proč se
na ni omezíme? Protože, praví tentokráte&nbsp;– pro mé mlčení&nbsp;– sám,
protože odpovídá nezápor</span>ným hodnotám, jak jsme chtěli. Zbytek přímky
splňuje sice rovnici<span class="calibre3"> 4x + 2y&nbsp;– 4 = 0,
ale nesplňuje rovnici 4 |x| + 2 |y|&nbsp;– 4 = 0. To už, hloupěnko, asi
nechápeš, ale ono je to stejně pro naše řešení irelevantní. Jsem hloupěnka,
pravím, aspoň co se matiky týče, a&nbsp;tak pro mě vůbec žádný řešení není
v&nbsp;dohledu. Hned bude, ušklíbne se Markusilík. Ještě nám ale zbývá ta druhá
rovnice, (y&nbsp;– 1) + y&nbsp;– 1 + x = 0. Ta ti otevře&nbsp;– a&nbsp;otevřou
se dveře a&nbsp;kupec švýcarský vejde dovnitř a&nbsp;otáže se: Kdy můžeme čekat
příchod policie? Uvažoval jsem, a&nbsp;došel jsem k&nbsp;názoru, nebylo-li by
přece jen lépe&nbsp;– Klid, švagře, osloví ho Markusek. Já jsem chlupatý ještě
nevolal, poněvadž tady slečna Adamová je agentka FBI, povídá, kouknu na něj
překvapeně, a&nbsp;vzápětí pochopím. To v&nbsp;tom pajzlu totiž, švagře, to je
jenom naoko, pokračuje Markusoun. Slečna Adamová není žádná noční bludička,
nebo eventuálně něco ještě horšího. Je to patrně nejschopnější agentka
federálního <span class="e-booktirazacitacetextkurzivachar">homicide bureau</span>
a&nbsp;v&nbsp;tom pajzlu je kvůli jedný žhavý stopě na jednoho slavnýho
mezinárodního gangstera, jehož jméno zamlčím kvůli utajení, a&nbsp;tvář kupce
švýcarského se mění téměř ve směru lidskosti a&nbsp;jeho vybledlé oko o&nbsp;mě
poprvé po drahném čase opět zavadí. Jeden významnej <span class="e-booktirazacitacetextkurzivachar">hack-writer</span>, balamutí kupce švýcarského
Markusek dál, velice významný námezdný spisovatel už o&nbsp;ní píše knihu
a&nbsp;já se vsadím, Markusík vloží ruku na švagrovo rameno, že případ Anny
Bradstreetový bude v&nbsp;té knize jednou nikoli z&nbsp;nejbezvýznamnějších
kapitol… Mám tomu rozumět? začne kupec švýcarský málem dojatě, a&nbsp;Markusek
praví: Ano, slečna seržant Adamová už objasnila případ toho únosu, a&nbsp;než
slunce zapadne, švagře, znovu obejmeš svou dceru, pokud s&nbsp;potomkem
ženského pohlaví takové věci vůbec děláš, praví Marcus, ale kupec švýcarský
v&nbsp;otcovském žalu nepochopí narážku. Zbývá dokončit malý výpočet, řekne Markusoun
a&nbsp;vezme do ruky tužku. Kde jsme to zůstali? U&nbsp;tý rovnice, co už jí
nerozumim, povídám. A&nbsp;začals právě o&nbsp;tý druhý (y&nbsp;– 1) + y&nbsp;–
1 + x = 0. Aha, vzpomene si Marcus. Zde si tedy povšimněme chování výrazu (y&nbsp;–
1) + y&nbsp;– 1. Ten, jak je zcela evidentní, se rovná nule, když (y&nbsp;– 1)
je záporné nebo nula, a&nbsp;je roven číslu 2 (y&nbsp;– 1), a&nbsp;tedy je
kladný, je-li y&nbsp;– 1 kladné. Strašně si namůžu mozek, všimnu si, že oči
kupce švýcarského na mně spočívají už málem s&nbsp;obdivem a&nbsp;téměř
omlouvají mou minisukni, považujíce ji patrně za služební přestrojení. A&nbsp;strašně
na mozku namožená, ale úspěšně, pravím: Rozumím. Jsem skoro nakloněn ne úplně
ti naprosto věřit, zaopičí se Markusíček po mém oblíbeném úsloví. Nicméně
pokračujme. Výraz (y&nbsp;– 1) + y&nbsp;– 1 je tudíž vždy nezáporný, nule se
rovná jen pro (y&nbsp;– 1) záporné nebo nulové. Když jsme začali kreslit náš
graf, a&nbsp;Markusek ukáže na obrázek</span></p>

<p class="e-bookhvezdickystred"><img alt="24" src="../Images/24.jpg"/><br/></p>

<p class="e-booktirazacitacetext">a&nbsp;pokračuje, omezili jsme se
na x a&nbsp;rovněž na y nezáporná; součet (y&nbsp;– l) + y&nbsp;– l + x bude se
tedy, za našeho omezení, rovnat nule jen tehdy, bude-li současně x rovno nule,
bude-li y nezáporné a&nbsp;(y&nbsp;– 1) záporné nebo nulové. Graficky
znázorněno může pro naši rovnici y být něco mezi nulou a&nbsp;jednotkou,
přičemž může nabývat i&nbsp;extrémních hodnot. Jakých? otážu se a&nbsp;Markusek
honem: Těchto extrémních hodnot, to jest nuly a&nbsp;jedničky. A&nbsp;nyní,
praví slavnostně a&nbsp;vezme čistý list, nyní jsme již bezprostředně před
řešením, jež pro nás bude Řešením s&nbsp;velkým Ř. Uchopí špačka, okousanýho
zřejmě Andulou v&nbsp;nějakým exponenciálním orgasmu, praví a&nbsp;současně
kreslí: Příslušný graf téhle rovnice je tedy svislá úsečka, pnoucí se po ose y,
s&nbsp;krajními body [0; 0] a&nbsp;[0; 1]. Tedy tahle:</p>

<p class="e-bookhvezdickystred"><img alt="25" src="../Images/25.jpg"/><br/></p>

<p class="e-bookprozatext"><span class="calibre54">Takže, protože
všechny ostatní podezřelé tahle přímka vylučuje, ušklíbne se Markous pekelně,
půjdeme pro kolegu Dalyho, ne?</span></p>

<p class="e-bookprozatext"><span class="calibre54">Koukám na tu věc,
Marcus ještě silně vytahuje tu jeden palec dlouhou úsečku, mám dojem, že tím
nezdravým přemejšlením mi začíná měknout mozek. Počkej, milouši, povídám. To
teda ale fakt nevím proč? Ne že by podle vší běžný dedukce nebyl Daly zatraceně
podezřelej. Ale jak můžeš říct, Markousi, že ty dva druhý, který sou teda voba
taky pěkný kvítka, tohle vylučuje?</span></p>

<p class="e-bookprozatext"><span class="calibre20">Jen přemejšlej,
praví cynicky Markusák, a&nbsp;kupec švýcarský se zvedne, přistoupí ke stolu,
a&nbsp;čučí mi svíčkovým zrakem přes rameno na naše rovnice. Přemejšlej, pobízí
mě Markuselák. Copak to napsal Bill Pokušitel Svaté Aničce do záhlaví tohohle
příkladu? Copak to? Rozhrábnu hromádku, co se mezitím udělala na stole, najdu
ten list. <span class="e-booktirazacitacetextkurzivachar">This is the Solution, graphically
expressed, Ann!</span> najdu tam Hroznýšovou rukou. Tohle je názorné řešení, Aničko.
Ale čeho? Únosu?</span></p>

<p class="e-bookprozatext"><span class="calibre54">Kupec švýcarský za
mnou zabručí, veme okousanýho špačka, odkašle si, a&nbsp;já si uvědomuju, že on
je vlastně taky matik, i&nbsp;když biblickej, a&nbsp;praví, jako by, zdá se mi,
spíš pro mě než pro sebe: </span><span class="calibre5">Každé řešení
této rovnice, a&nbsp;ukáže ponuře na</span><span class="calibre54"> 4
|x| + 2 |y|&nbsp;– 4 = 0 je vlastně čtveřicí řešení. Tedy: [1; 2], [-1; –2], [-1;
2], [1; –2]. Řešení rovnice (|y|&nbsp;– 1) + |y|&nbsp;–1 + |x| = 0 bude toliko
dvojí, a&nbsp;to: [0; 1] a&nbsp;[0;&nbsp;–1]. Graficky znázorněno&nbsp;–
a&nbsp;protože obě ty rovnice jsou součástí původní rovnice</span></p>

<p class="e-bookprozatext"><span class="calibre54">(4 |x| + 2 |y|&nbsp;–
4) · [(|y|&nbsp;– 1) + |y|&nbsp;–1 + |x|] = 0, </span></p>

<p class="e-booktirazacitacetext">můžeme je vkreslit ne do dvou,
ale do jediného grafu&nbsp;– graficky tedy znázorněno bude to vyhlížet
přibližně takto:</p>

<p class="e-bookhvezdickystred"><img alt="26" src="../Images/26.jpg"/><br/></p>

<p class="e-bookprozatext"><span class="calibre56">Pak se kupec
švýcarský spokojeně zadívá na to, co nakreslil, a&nbsp;nemylí-li mě odhad
Markuselákovy fyziognomie, a&nbsp;ten mě málokdy mýlí a&nbsp;tentokrát určitě
ne, převezme výklad s&nbsp;ďábelsky chlípným úsměvem: Jestli pamatuješ, Evíku,
na začátku jsem ti řek, že fakt čtverého řešení rovnice nám umožní celou
čtveřici dostat nikoli pracným kreslením, nýbrž prostým zrcadlením podle os,
a&nbsp;protože čtvrtku grafu už nám švagr nakreslil, tedy postačí už pouze
zrcadlení. Podle osy x a&nbsp;současně podle osy y. Puč mi, prosim tě, eště
jednou to zrcátko. Což učiním, načež Markuselák praselák ho postaví kolmo na
graf kupce švýcarského podél osy ypsilon, a&nbsp;to tak, že roh mýho zrcátka je
přesně v&nbsp;průsečíku os ix a&nbsp;ypsilon. Co nakreslil kupec napravo od osy
ypsilon, zrcadlí se nyní i&nbsp;nalevo. Načež se Markuseles rozhlídne,
zaznamená panenský obdélníkový zrcátko na Andulině nočním stolku, zakoupený
zřejmě v&nbsp;salemský prodejně, protože ani nemá nějakej rantl s&nbsp;umělým
rytim jako to moje, a&nbsp;Markuselík ho drapne a&nbsp;přiloží podél osy x,
podél celý její délky napravo i&nbsp;nalevo vod osy ypsilon, takže vznikne něco
na způsob petřínskýho bludiště, ale jak na to koukám, vidím, že docela jasně
vznik taky jistej geometrickej obrazec z&nbsp;lidovýho zadunajskýho folklóru,
mně sice údajně neznámej, ovšem ve skutečnosti naopak. A&nbsp;v&nbsp;hlavince
mi blikne, protože teda týhle geometrii rozumim líp než profesor Marcus,
a&nbsp;pravím rozhořčeně: Ten praselák! Čímž se sice přiznám k&nbsp;někdejší
lži, ale Markusek to přehlídne. Tak dem! vyskočim. Pro FBI? otáže se kupec
švýcarský. Nikoli, pravím. Pro Ernesta W. F. R. Dalyho. A&nbsp;s&nbsp;nim pak
pro vaší céru. A&nbsp;v&nbsp;hlavince mi znova naskočí ten výjev, tenkrát
dávno, teda skoro bezmála úplně jenom několik málo let, při mym věku to ani
nemůže bejt doopravdy dávno, jak jinoch v&nbsp;dvouřadovym saku s&nbsp;mravnou
puntíkovou kravatou se vrh pod tekoucí sprchu. Hroznýš se sice pod sprchu
nevrh, ale rovněž to, i&nbsp;když mnohem intelektuálnějc než ten muj jinoch,
nevydržel. A&nbsp;houby Lubomíra, uvědomim si, vylepšila význam toho lidovýho
symbolu. Žádná Lubomíra! Ta děvka to Aničce naservírovala bez fantazie, úplně
realisticky, co ten rhombus znamená, proto z&nbsp;toho byl ten šok! Vylepšení
pocházelo zřejmě od tý dívky, co přišla na svět asi uměle. Někdo jí něco řek
o&nbsp;srdíčkách z&nbsp;marcipánu, tak z&nbsp;toho dala dohromady přijatelnou
verzi pro svou matici, a&nbsp;od ní se pak ta uslušněná, nicméně stále pro
Matherovy fundamentalisty pohoršlivá verze roznesla po Markuselákově rodině,
a&nbsp;z&nbsp;ní pronikla i&nbsp;k&nbsp;sluchu Hroznýše královskýho. Ubohej jinošek!
vzdychnu. Chtěl použít starýho, krásnýho zadunajskýho folklórního způsobu, jak
navrhnout dívce zasnoubení, a&nbsp;dívka, poučená bez jeho vědomí potvorou
Lubomírou, ale už asi zapomněvší na vlastní zdecentnění Lubomířinýho výkladu,
se urazila tak, že možná i&nbsp;omdlela v&nbsp;novym šoku&nbsp;– že každopádně
nebrala telefony, i&nbsp;když cinkaly ten jejich signál. Chudák jinoch!
pomyslím si, a&nbsp;Markusele se zubí, ovšem rovněž netuší hloubku nemravnosti
toho vypočítanýho kosočtverce a&nbsp;myslí jenom, že pouhá narážka na něco
souvisejícího s&nbsp;jinou než umělou výrobou dětí stačila, aby Anna podlehla
šoku. Kupec švýcarský zamračeně hledí na to, co nakreslil, pak téměř štítivě
veme do ruky můj ukoptěnej nástroj světský marnosti a&nbsp;přiloží jej podél
osy ypsilon, počínaje od průsečíku obou os nahoru, kresba se zazrcadlí a&nbsp;kupec
švýcarský veme, méně štítivě, do ruky zrcátko svý dcery a&nbsp;přiloží podél
celý délky osy ix, ještě víc se zamračí, zavrtí hlavou a&nbsp;praví: Rhombus,
omezený body plus jedna plus dvě méně jedna méně dvě&nbsp;– vraští obočí, vrtí
hlavou, prohlásí: Nechápu. Je toho zde snad použito jako nějakého smluveného
znaku? Zřejmě už na Švýcarsko zapomněl.</span></p>

<p class="e-bookhvezdickystred">*&nbsp;*&nbsp;*</p>

<p class="e-booktirazacitacetext">Nechali jsme kupce švýcarského
nad jeho bodama omezenym rhombusem a&nbsp;zajeli jsme opět až do El Cerita za
plavcem v&nbsp;zelenym bazénu. Už neplaval. Zdrcen trémou psal právě na
elektrickém Smith-Corona portejblu přiznání, revolver jako z&nbsp;Hammetta
vedle sebe na stole, kdoví kde ho sebral, a&nbsp;když jsme bez zaklepání vstoupili,
chtěl ho použít. Ne na nás. Na sebe. Markusák, jako kdyby ty tvrdý detektivky
hltal on, a&nbsp;ne Ernest W., mu ho vyrazil z&nbsp;ruky, takže letěl krásným
obloukem rovnou do otevřený láhve s&nbsp;medem vedle v&nbsp;kuchyni na mycím
stole, čímž se značně znehodnotil. Poté jsme ještě dojeli pro Andulu, ležela
omdlelá v&nbsp;lesní chatě jednoho Dalyho posluchače, taky fandy drsný školy,
kterýmu Ernest W. navíc za pomoc při tom únosu slíbil napsat disertačku, kterou
by pak sám posuzoval. Markusík celou věc vyřešil tím, že Ernestu W. dal přes
hubu a&nbsp;jeho strachem téměř taky omdlelýho komplice donutil, že mu tu chatu
pak půjčoval jako abštajg pro avantůry s&nbsp;posluchačkama matematiky, ale to
já už v&nbsp;Berkeley nebyla, to by si za mě nedovolil, psal mi o&nbsp;tom pak
jeho asistent. Chlupatý se o&nbsp;tom teda vůbec nedozvěděli a&nbsp;Shadovi a&nbsp;Hroznýšovi
se to prezentovalo jako kanadskej žertík.</p>

<p class="e-bookprozatext">A&nbsp;tak jsme tehdy naložili vzkříšenou Andulu, oba
zločince jsme nechali, ať se škvaří v&nbsp;nejistotách, cestou jsme se pro
jistotu stavili ještě pro ten levák utopenej v&nbsp;medu a&nbsp;dorazili jsme
na 1275 Grizzly Drive akorát včas k&nbsp;rodinný večeři. Shledání dcery s&nbsp;otcem
bylo dojemný, dokonce jí vtiskl polibek na čelo. Pozdě večer se pod okno
připlížil Hroznýš, zíral, poté se odvážil ke dveřím, ale protože Andula ho tím
oknem zmerčila, pošeptala něco kupci švýcarskému, ten rázně vykročil k&nbsp;hlavnímu
vchodu, a&nbsp;právě když zazněla hudba sfér, otevřel veřeje, popadl Hroznýše
za límec a&nbsp;fundamentalistickým kopnutím ho poslal vzduchem až na vozovku
Grizzly Drive. Když se pak druhý den loučil, mručivě prohlásil, že je mi do
smrti zavázán vděčností, a&nbsp;mimoto se mi bude revanšovat, což neučinil.</p>

<p class="e-bookhvezdickystred">*&nbsp;*&nbsp;*</p>

<p class="e-booktirazacitacetext">Po pravdě řečeno, tohle mě na
Markuseláka mrzí vlastně víc, než že mě nakonec nechal s&nbsp;jednou čínskou studentkou
teorie rozmnožování, nějakou Priscillou Fu. Pěkná peleš neřesti, ten 1275
Grizzly Drive! Ten kupeckej kopanec měl tenkrát na Hroznýše účinky stejně blahodárný
jako sprcha na mýho jinocha v&nbsp;případě tý Jany Honzlový, akorát že Anička
Bradstreetová si pomoct dát nechtěla. Ještě než jsem odjela z&nbsp;Berkeley,
pokusil se Hroznýš uprchnout do Austrálie. Avšak kupec švýcarský podruhé
v&nbsp;životě nasedl do letadla, oblétl půl světa a&nbsp;přivlekl Hroznýše za
límec až z&nbsp;dalekého Brisbane. A&nbsp;svatba byla slavná, úplně fundamentální,
jedině bez bílýho věnečku. Vyznavači Cottona Mathera za žádnejch okolností
nelžou.</p>

<p class="e-bookprozatext">Todle jsem ovšem nemyslela, když jsem mluvila o&nbsp;neřesti.
Na svatbu jsem přišla ve svym novym minkovym kožiše, kterej mi dal Markuselák,
už když věděl, že mi zahne s&nbsp;tou šikmovokou, teda vlastně jako náplast na
bébé, a&nbsp;neustále přitom naříkal, jak se kvůli mně plácnul přes kapsu, za
což přirozeně dostal bohatou odměnu. A&nbsp;na té svatbě Andula, trapně
světská, už jsem si tak zvykla na její svatý chování, že mi to připadalo teď málem
nemravný, prstejčkama zajede do minkový srsti a&nbsp;praví: To je nádhera! To
sis pořídila za těch deset táců? Za jakejch deset táců? tážu se. No, Andula se
trošku zarazí, asi se o&nbsp;tom nemá mluvit, ale vždyť je to skoro jako v&nbsp;rodině,
praví málem hříšně. Za těch deset táců, co ti jako projev vděčnosti poslal táta
po strýci Marcusovi, aby tě jako neurazil, kdyby ti to dal sám, a&nbsp;FBI by
to taky mohlo považovat za úplatek, tak abys ještě za všechno, cos pro mě
udělala, neměla nějaké nepříjemnosti.</p>

<p class="e-bookprozatext">Tak jsem ten večer ztropila Markouskovi scénu, která obávám
se, uspíšila to s&nbsp;tou z&nbsp;Hong Kongu. Ten minkovej kožich stál sotva
šest. Takovou nemravnost jsem od něj teda fakticky nečekala, jakej byl
praselák.</p>

</div>
</body>
</html>